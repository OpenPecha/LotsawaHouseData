{
  "source": "lotsawahouse",
  "source_url": "https://www.lotsawahouse.org/tibetan-masters/jigme-lingpa/prayer-invoking-previous-incarnations",
  "copyright": "https://creativecommons.org/licenses/by-nc/4.0/",
  "title": {
    "bo": "༄༅། །རིག་འཛིན་འཇིགས་མེད་གླིང་པའི་འཁྲུངས་རབས་གསོལ་འདེབས་བཞུགས། །",
    "en": "Prayer to Rigdzin Jigme Lingpa Invoking His Previous Incarnations"
  },
  "text": [
    {
      "bo": "མགོན་པོ་སྲིད་ཞིའི་ཁྱབ་བདག་ཀུན་ཏུ་བཟང་། །",
      "en": "Protector, lord presiding over the whole of saṃsāra and nirvāṇa, Samantabhadra,",
      "en-trans": "gönpo sizhi khyabdak kuntuzang"
    },
    {
      "bo": "གཞི་རྒྱུད་བདེ་གཤེགས་སྙིང་པོའི་ངོ་བོ་ཉིད། །",
      "en": "Whose very essence is the “ground continuum,” thesugatagarbha;",
      "en-trans": "zhi gyü deshek nyingpö ngowo nyi"
    },
    {
      "bo": "སྟོང་ཉིད་སྙིང་རྗེར་ཤར་བ་སྤྱན་རས་གཟིགས། །",
      "en": "Avalokiteśvara, the manifestation of emptiness and compassion;",
      "en-trans": "tongnyi nyingjer sharwa chenrezik"
    },
    {
      "bo": "དགའ་རབ་རྡོ་རྗེའི་ཞབས་ལ་གསོལ་བ་འདེབས། །",
      "en": "And Garab Dorje—to you we pray!",
      "en-trans": "garab dorjé zhab la solwa deb"
    },
    {
      "bo": "བཅོམ་ལྡན་འོད་སྲུང་དྲུང་ན་ཀྲྀ་ཀྲྀའི་སྲས། །",
      "en": "You manifested as the son of King Kṛkin in the presence of Buddha Kāśyapa,1",
      "en-trans": "chomden ösung drung na krikri sé"
    },
    {
      "bo": "ཉི་མའི་གཉེན་གྱི་མཆེད་གྱུར་གཅུང་མཛེས་དགའ། །",
      "en": "As Nanda, the younger brother of the Kinsman of the Sun,",
      "en-trans": "nyimé nyen gyi ché gyur chung dzé ga"
    },
    {
      "bo": "སྲོང་བཙན་སྒམ་པོའི་རྣམ་སྤྲུལ་ཨ་ཀར་མ། །",
      "en": "As Akaramati emanated by King Songtsen Gampo,2",
      "en-trans": "songtsen gampö namtrul akarma"
    },
    {
      "bo": "ཁྲི་སྲོང་ལྡེའུ་བཙན་ཞབས་ལ་གསོལ་བ་འདེབས། །",
      "en": "And as King Tri Songdetsen—to you we pray!",
      "en-trans": "trisong detsen zhab la solwa deb"
    },
    {
      "bo": "བིརྺ་པ་དང་ལྷ་ལྕམ་པདྨ་གསལ། །",
      "en": "Mahāsiddha Virūpa and Princess Pemasal,",
      "en-trans": "birwapa dang lhacham pema sal"
    },
    {
      "bo": "གཙུག་ལག་འཛིན་དངོས་རྒྱལ་སྲས་ལྷ་རྗེའི་ཞབས། །",
      "en": "Vihāradhāra3in person, venerable Gyalse Lharje,4",
      "en-trans": "tsuklak dzin ngö gyalsé lharjé zhab"
    },
    {
      "bo": "དྲི་མེད་ཀུན་ལྡན་ཡར་རྗེ་ཨོ་རྒྱན་གླིང་། །",
      "en": "Drime Künden,5Yarje Orgyen Lingpa,6",
      "en-trans": "drimé künden yar jé orgyen ling"
    },
    {
      "bo": "ཟླ་འོད་གཞོན་ནུ་གྲགས་རྒྱལ་གསོལ་བ་འདེབས། །",
      "en": "Dawö Shyönnu7and Jetsün Drakpa Gyaltsen,8to you we pray!",
      "en-trans": "da ö zhönnu drakgyal solwa deb"
    },
    {
      "bo": "པཎ་ཆེན་བི་མའི་དངོས་སྤྲུལ་བསམ་ཡས་པ། །",
      "en": "Samyépa, the actual manifestation of Mahāpaṇḍita Vimalamitra,9",
      "en-trans": "penchen bimé ngötrul samyépa"
    },
    {
      "bo": "མངའ་རིས་པཎ་ཆེན་ཆོས་རྒྱལ་ཕུན་ཚོགས་ཞབས། །",
      "en": "Ngari Paṇchen,10Chögyal Püntsok,11",
      "en-trans": "ngari penchen chögyal püntsok zhab"
    },
    {
      "bo": "བཀྲ་ཤིས་སྟོབས་རྒྱལ་འཛམ་གླིང་རྡོ་རྗེའི་གར། །",
      "en": "Tashi Tobgyal,12Dzamling Dorje,13",
      "en-trans": "tashi tobgyal dzamling dorjé gar"
    },
    {
      "bo": "འཇིགས་མེད་གླིང་པར་བསྒྱུར་ལ་གསོལ་བ་འདེབས། །",
      "en": "And Jigme Lingpa, to you we pray!",
      "en-trans": "jikme lingpar gyur la solwa deb"
    },
    {
      "bo": "འདི་འོག་ཡེ་ཤེས་རྡོ་རྗེའི་རོལ་པ་ཡིས། །",
      "en": "Later, manifesting as Yeshe Dorje,",
      "en-trans": "di ok yeshe dorjé rolpa yi"
    },
    {
      "bo": "རྡོ་རྗེ་སྙིང་པོའི་རིང་ལུགས་བསླངས་ནས་སླར། །",
      "en": "You will uphold the tradition of the Vajra-Essence teachings,",
      "en-trans": "dorjé nyingpö ringluk lang né lar"
    },
    {
      "bo": "གཤེ་ཞིང་སྐུར་པ་འདེབས་པ་རྣམས་ཀྱི་དོན། །",
      "en": "And once again display, for abusers and slanderers,",
      "en-trans": "shé zhing kurpa debpa nam kyi dön"
    },
    {
      "bo": "སྤྲུལ་པ་སྣ་ཚོགས་སྟོན་ལ་གསོལ་བ་འདེབས། །",
      "en": "All manner of manifestations—to you we pray!",
      "en-trans": "trulpa natsok tön la solwa deb"
    },
    {
      "bo": "མདོར་ན་འོད་སྲུང་དྲུང་དུ་སེམས་བསྐྱེད་ནས། །",
      "en": "In brief, you generatedbodhicittain front of Buddha Kāśyapa,",
      "en-trans": "dorna ösung drung du semkyé né"
    },
    {
      "bo": "བྱང་ཆུབ་སྤྱོད་པ་རླབས་ཆེན་རྫོགས་པའི་མཐར། །",
      "en": "Then perfected the supreme training in the bodhisattvas’ conduct.",
      "en-trans": "changchub chöpa lab chen dzokpé tar"
    },
    {
      "bo": "རྣམ་པར་རྒྱལ་བ་ཅན་དུ་འཚང་རྒྱ་བའི། །",
      "en": "When you finally attain buddhahood as ‘Completely Victorious’,",
      "en-trans": "nampar gyalwachen du tsang gyawé"
    },
    {
      "bo": "འདུས་པ་དང་པོའི་འཁོར་དུ་སྐྱེ་བར་ཤོག །",
      "en": "May we be reborn among your foremost students!",
      "en-trans": "düpa dangpö khor du kyewar shok"
    },
    {
      "bo": "ཅི་མཛད་ལེགས་པར་མཐོང་བའི་དད་གུས་ཀྱིས། །",
      "en": "May we see whatever you do with faith and devotion,",
      "en-trans": "chi dzé lekpar tongwé dégü kyi"
    },
    {
      "bo": "ཁྱོད་ཞལ་ཡིད་ལ་བྱེད་པ་ལ་གོམས་པས། །",
      "en": "And repeatedly bringing your visage to mind,",
      "en-trans": "khyö zhal yi la jepa la gompé"
    },
    {
      "bo": "བླ་མ་མཆོག་དང་ནམ་ཡང་མི་འབྲལ་ཞིང་། །",
      "en": "May we never be separated from the supreme lama,",
      "en-trans": "lama chok dang namyang mindral zhing"
    },
    {
      "bo": "ཚོམ་བུ་གཅིག་ཏུ་མངོན་པར་སངས་རྒྱས་ཤོག །",
      "en": "And attain complete enlightenment in one maṇḍala!",
      "en-trans": "tsombu chik tu ngönpar sangye shok"
    }
  ]
}