{
  "source": "lotsawahouse",
  "source_url": "https://www.lotsawahouse.org/tibetan-masters/dromton-gyalwe-jungne/tara-prayer",
  "copyright": "https://creativecommons.org/licenses/by-nc/4.0/",
  "title": {
    "bo": "༄༅། །འཕགས་མ་སྒྲོལ་མ་འདོད་གསོལ།",
    "en": "Prayer to Noble Tārā"
  },
  "text": [
    {
      "bo": "འཕགས་མ་སྒྲོལ་མ་སྒྲོལ་མཛད་ཡུམ། །",
      "en": "Noble Tārā, Mother who Brings Liberation,",
      "en-trans": "pakma drolma drol dzé yum"
    },
    {
      "bo": "ཡིད་བཞིན་འཁོར་ལོ་ཚེ་འཕེལ་མ། །",
      "en": "Wish-Fulfilling Wheel, extender of life,",
      "en-trans": "yizhin khorlo tsé pel ma"
    },
    {
      "bo": "ལྷ་མོ་ཁྱོད་ལ་གསོལ་བ་ནི། །",
      "en": "Divine lady, I pray to you:",
      "en-trans": "lhamo khyö la solwa ni"
    },
    {
      "bo": "བདག་གི་ཚེ་ཡི་བར་ཆད་དང་། །",
      "en": "Protect me from life-threatening obstacles",
      "en-trans": "dak gi tsé yi barché dang"
    },
    {
      "bo": "ནད་དང་སྡུག་བསྔལ་ཐམས་ཅད་ལས། །",
      "en": "And all forms of sickness and sorrow!",
      "en-trans": "né dang dukngal tamché lé"
    },
    {
      "bo": "ནུས་ལྡན་ཁྱོད་ཀྱིས་བསྐྱབ་ཏུ་གསོལ། །",
      "en": "Protect me, O powerful one, I pray,",
      "en-trans": "nüden khyö kyi kyab tu sol"
    },
    {
      "bo": "མཆོག་དང་ཐུན་མོང་དངོས་གྲུབ་ཀུན། །",
      "en": "Grant the supreme and common siddhis,",
      "en-trans": "chok dang tünmong ngödrub kün"
    },
    {
      "bo": "མ་ལུས་བདག་ལ་གནང་བར་མཛོད། །",
      "en": "Each and every single one!",
      "en-trans": "malü dak la nangwar dzö"
    },
    {
      "bo": "འཕགས་མ་ཁྱེད་ལ་དད་བྱེད་པ། །",
      "en": "Noble lady, you always look upon those",
      "en-trans": "pakma khyé la dé jepa"
    },
    {
      "bo": "དེ་ལ་རྟག་ཏུ་བུ་བཞིན་དགོངས། །",
      "en": "With faith in you as your own children.",
      "en-trans": "dé la taktu bu zhin gong"
    },
    {
      "bo": "བདག་ཀྱང་ཁྱོད་ལ་གསོལ་འདེབས་ཀྱི། །",
      "en": "Now, as I too appeal to you in prayer,",
      "en-trans": "dak kyang khyö la soldeb kyi"
    },
    {
      "bo": "ཐུགས་རྗེའི་ལྕགས་ཀྱུས་གཟུང་དུ་གསོལ། །",
      "en": "Catch me with your hook of compassion.",
      "en-trans": "tukjé chakkyü zung du sol"
    },
    {
      "bo": "ལྷ་མོ་སྐུ་མདོག་ཟླ་འདྲའི་མདོག །",
      "en": "Goddess of moon-coloured form,",
      "en-trans": "lhamo kudok da dré dok"
    },
    {
      "bo": "སྒེག་ཅིང་དུལ་བའི་ཆ་བྱད་ཅན། །",
      "en": "Elegant and graceful in dress,",
      "en-trans": "gek ching dulwé chajé chen"
    },
    {
      "bo": "གཟུགས་ལྡན་རིན་ཆེན་རྒྱན་གྱིས་སྤྲས། །",
      "en": "Beautiful, with jewelled ornaments,",
      "en-trans": "zukden rinchen gyen gyi tré"
    },
    {
      "bo": "མཛེས་པ་དར་གྱི་སྨད་གཡོགས་ཅན། །",
      "en": "And attractive lower garment of silk,",
      "en-trans": "dzepa dar gyi mé yokchen"
    },
    {
      "bo": "པདྨ་ཟླ་བའི་དབུས་གནས་སུ། །",
      "en": "Seated at the heart of a lotus and moon disc",
      "en-trans": "pema dawé ü né su"
    },
    {
      "bo": "ཞབས་གཉིས་རྡོ་རྗེ་སྐྱིལ་ཀྲུང་མཛད། །",
      "en": "With two legs crossed in vajra posture,",
      "en-trans": "zhab nyi dorjé kyiltrung dzé"
    },
    {
      "bo": "ཞལ་གཅིག་ཕྱག་གཉིས་འཛུམ་བག་ཅན། །",
      "en": "Smiling, with one face and two hands,",
      "en-trans": "zhal chik chak nyi dzum bakchen"
    },
    {
      "bo": "དུས་གསུམ་སངས་རྒྱས་སྐྱེད་པའི་ཡུམ། །",
      "en": "Goddess, mother of the buddhas of the three times,",
      "en-trans": "dü sum sangye kyepé yum"
    },
    {
      "bo": "ལྷ་མོ་ཁྱོད་ལ་རྟག་ཏུ་འདུད། །",
      "en": "To you I bow down eternally in homage!",
      "en-trans": "lhamo khyö la taktu dü"
    },
    {
      "bo": "ཁྱེད་ལ་ཆ་ཙམ་བསྟོད་པ་ཡིས། །",
      "en": "Through this praise of you, however limited,",
      "en-trans": "khyé la cha tsam töpa yi"
    },
    {
      "bo": "བདག་ཅག་བྱང་ཆུབ་སྒྲུབ་པ་ལ། །",
      "en": "For me and all who strive toward awakening,",
      "en-trans": "dakchak changchub drubpa la"
    },
    {
      "bo": "དུས་འདི་ནས་བཟུང་བྱང་ཆུབ་བར། །",
      "en": "From this moment forth, until we reach the goal,",
      "en-trans": "dü di né zung changchub bar"
    },
    {
      "bo": "མི་མཐུན་རྐྱེན་རྣམས་ཞི་གྱུར་ཏེ། །",
      "en": "Let unfavourable circumstances be pacified",
      "en-trans": "mitünkyen nam zhi gyur té"
    },
    {
      "bo": "མཐུན་རྐྱེན་ཕུན་སུམ་ཚོགས་པར་ཤོག །",
      "en": "And favourable conditions abound!",
      "en-trans": "tünkyen pünsum tsokpar shok"
    }
  ]
}