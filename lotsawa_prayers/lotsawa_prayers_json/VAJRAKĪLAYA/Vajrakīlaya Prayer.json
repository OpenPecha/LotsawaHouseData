{
  "source": "lotsawahouse",
  "source_url": "https://www.lotsawahouse.org/bo/tibetan-masters/gyarong-khandro/vajrakilaya-prayer",
  "copyright": "https://creativecommons.org/licenses/by-nc/4.0/",
  "title": {
    "bo": "༄༅། །ཕུར་པའི་གསོལ་འདེབས་དངོས་གྲུབ་ཆར་འབེབས་བཞུགས་སོ༔"
  },
  "text": [
    {
      "bo": "ཨེ་མ་ཧོ༔"
    },
    {
      "bo": "ཆོས་དབྱིངས་བདེ་བ་ཆེན་པོའི་ཕོ་བྲང་ནས༔"
    },
    {
      "bo": "ཆོས་སྐུ་ཀུན་བཟང་ཡབ་ཡུམ་ལ་གསོལ་བ་འདེབས༔"
    },
    {
      "bo": "གདོད་མའི་གནས་ལུགས་རྟོགས་པར་བྱིན་གྱིས་རློབས༔"
    },
    {
      "bo": "ངེས་པ་ལྔ་ལྡན་ལོངས་སྐུའི་ཞིང་ཁམས་ནས༔"
    },
    {
      "bo": "ལོངས་སྐུ་དགའ་རབ་རྡོ་རྗེ་ལ་གསོལ་བ་འདེབས༔"
    },
    {
      "bo": "འོད་གསལ་རྒྱུན་ཆད་མེད་པར་བྱིང་གྱིས་རློབས༔"
    },
    {
      "bo": "རྔ་ཡབ་ཟངས་མདོག་དཔལ་རིའི་ཕོ་བྲང་ནས༔"
    },
    {
      "bo": "སྤྲུལ་སྐུ་པདྨ་འབྱུང་གནས་ལ་གསོལ་བ་འདེབས༔"
    },
    {
      "bo": "འཆི་མེད་ཚེ་དབང་ཐོབ་པར་བྱིང་གྱིས་རློབས༔"
    },
    {
      "bo": "གྲུ་གསུམ་མཐིང་ནག་འབར་བའི་གཞལ་ཡས་ནས༔"
    },
    {
      "bo": "ཁྲོ་མཆོག་རྡོ་རྗེ་གཞོན་ནུ་ལ་གསོལ་བ་འདེབས༔"
    },
    {
      "bo": "བསྟན་དགྲ་དམ་སྲིས་འདུལ་བར་བྱིན་གྱིས་རློབས༔"
    },
    {
      "bo": "སྐུ་བཞི་ཡེ་ཤེས་ཆེན་པོའི་ཀློང་ཡངས་ནས༔"
    },
    {
      "bo": "སྲས་མཆོག་རིགས་བཞིའི་ཚོགས་ལ་གསོལ་བ་འདེབས༔"
    },
    {
      "bo": "ཕྲིན་ལས་ཐོགས་མེད་འགྲུབ་པར་བྱིང་གྱིས་རློབས༔"
    },
    {
      "bo": "དུར་ཁྲོད་རྩུབ་འགྱུར་ཞིང་བཅུའི་གདན་སྟེང་དུ༔"
    },
    {
      "bo": "རང་བྱུང་ཁྲོ་བོ་བཅུ་ལ་གསོལ་བ་འདེབས༔"
    },
    {
      "bo": "འགྲོ་དོན་ཐོགས་མེད་འབྱུང་བར་བྱིན་གྱིས་རློབས༔"
    },
    {
      "bo": "རི་རྒྱལ་རྩེ་མོའི་གནས་མཆོག་དམ་པ་ནས༔"
    },
    {
      "bo": "བྱ་ཁྱུང་ཁྲོ་བོའི་རྒྱལ་པོ་ལ་གསོལ་བ་འདེབས༔"
    },
    {
      "bo": "སྡེ་བརྒྱད་ཟིལ་གྱིས་གནོན་པར་བྱིན་གྱིས་རློབས༔"
    },
    {
      "bo": "གྲུ་གསུམ་ཁྲག་ཞག་འཁྲུགས་པའི་གཞལ་ཡས་ནས༔"
    },
    {
      "bo": "གཏེར་སྲུང་མ་གཟའ་དམ་གསུམ་ལ་གསོལ་བ་འདེབས༔"
    },
    {
      "bo": "ཕྱི་ནང་བར་ཆད་ཞི་བར་བྱིན་གྱིས་རློབས༔"
    },
    {
      "bo": "དེ་ལྟར་གསོལ་བ་བཏབ་པའི་བྱིན་རླབས་ཀྱིས༔"
    },
    {
      "bo": "འཇིག་རྟེན་འཁོར་བའི་བྱ་བ་རབ་སྤངས་ནས༔"
    },
    {
      "bo": "གསང་གསུམ་རྣམ་དག་བསླུ་མེད་ལམ་ཞུགས་ཏེ༔"
    },
    {
      "bo": "མཐར་ཐུག་རྡོ་རྗེའི་གསང་བ་མཆོག་ཐོབ་ཤོག༔"
    }
  ]
}