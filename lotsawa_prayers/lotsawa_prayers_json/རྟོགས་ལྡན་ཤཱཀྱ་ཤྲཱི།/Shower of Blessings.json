{
  "source": "lotsawahouse",
  "source_url": "https://www.lotsawahouse.org/bo/tibetan-masters/shakya-shri/shower-of-blessings",
  "copyright": "https://creativecommons.org/licenses/by-nc/4.0/",
  "title": {
    "bo": "༄༅། །གསོལ་འདེབས་བྱིན་རླབས་ཆར་འབེབས་ཞེས་བྱ་བ་བཞུགས་སོ། །"
  },
  "text": [
    {
      "bo": "ཨཿབླ་མ་མཁྱེན་ནོ། །"
    },
    {
      "bo": "བླ་མ་མཁྱེན་ནོ། །"
    },
    {
      "bo": "བླ་མ་མཁྱེན་ནོ། །"
    },
    {
      "bo": "སྐྱབས་གནས་ཀུན་འདུས་ཀྱི་ངོ་བོ། །"
    },
    {
      "bo": "བཀའ་དྲིན་འཁོར་མེད་ཀྱི་བླ་མ། །"
    },
    {
      "bo": "དྲིན་ཆེན་རྩ་བའི་བླ་མ་དེ་མཁྱེན་ནོ། །"
    },
    {
      "bo": "བླ་མ་མཁྱེན་ནོ། །"
    },
    {
      "bo": "བློ་འདས་རྫོགས་ཆེན་གྱི་ལྟ་བ། །"
    },
    {
      "bo": "དབྱིངས་རིག་ཅིག་ཅར་དུ་འདྲེས་པས། །"
    },
    {
      "bo": "སྒོམ་མེད་བྱ་རྩོལ་བྲལ་བའི། །"
    },
    {
      "bo": "དྲིན་ཆེན་རྩ་བླ་མ། །"
    },
    {
      "bo": "རྫོགས་ཆེན་ནམ་མཁའི་རྣལ་འབྱོར། །"
    },
    {
      "bo": "ཤཱཀྱ་ཤྲཱི་མཁྱེན་ནོ། །"
    },
    {
      "bo": "གསོལ་བ་སྙིང་ནས་འདེབས་སོ། །"
    },
    {
      "bo": "ཡེ་ཤེས་སྤྱན་གྱིས་གཟིགས་མཛོད། །"
    },
    {
      "bo": "སློབ་འབངས་བདག་གི་རྒྱུད་ལ། །"
    },
    {
      "bo": "རྩོལ་མེད་རྫོགས་པ་ཆེན་པོའི། །"
    },
    {
      "bo": "ཡེ་ཤེས་མངོན་དུ་གྱུར་ནས། །"
    },
    {
      "bo": "མཁའ་ཁྱབ་འགྲོ་བ་ཀུན་ལ། །"
    },
    {
      "bo": "ཕྱོགས་མེད་འགྲོ་དོན་ནུས་པར། །"
    },
    {
      "bo": "ཐུགས་རྗེའི་སྤྱན་གྱིས་གཟིགས་མཛོད། །"
    }
  ]
}