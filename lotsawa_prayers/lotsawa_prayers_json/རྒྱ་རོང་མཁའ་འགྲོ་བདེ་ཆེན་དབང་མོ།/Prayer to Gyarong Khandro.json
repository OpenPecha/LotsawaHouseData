{
  "source": "lotsawahouse",
  "source_url": "https://www.lotsawahouse.org/bo/tibetan-masters/jamyang-khyentse-chokyi-lodro/prayer-to-gyarong-khandro",
  "copyright": "https://creativecommons.org/licenses/by-nc/4.0/",
  "title": {
    "bo": "༄༅། །རྒྱ་རོང་མཁའ་འགྲོ་བདེ་ཆེན་དབང་མོའི་གསོལ་འདེབས་བཞུགས།"
  },
  "text": [
    {
      "bo": "ན་མོ་གུ་རུ།"
    },
    {
      "bo": "ཡེ་ཤེས་མཁའ་འགྲོ་མན་དཱ་ར་བ་དང་། །"
    },
    {
      "bo": "དབྱིངས་ཡུམ་བདེ་ཆེན་ཡེ་ཤེས་མཚོ་རྒྱལ་སོགས། །"
    },
    {
      "bo": "བྱིན་རླབས་ཐུགས་རྗེའི་རང་གཟུགས་མཁའ་འགྲོ་ཆེ། །"
    },
    {
      "bo": "དྷརྨ་ཙནྡྲའི་ཞབས་ལ་གསོལ་བ་འདེབས། །"
    },
    {
      "bo": "ལས་ངན་སྡིག་སྒྲིབ་དག་པར་བྱིན་གྱིས་རློབས། །"
    },
    {
      "bo": "དམ་ཚིག་ཉམས་ཆགས་ཉེས་ལྟུང་ཐམས་ཅད་བྱང་། །"
    },
    {
      "bo": "ཡེ་ཤེས་མཁའ་འགྲོ་བྱིན་རླབས་བདག་ལ་ཞུགས། །"
    },
    {
      "bo": "ཉམས་རྟོགས་རིག་པའི་རྩལ་ཁ་ཕྱོགས་མེད་རྒྱས། །"
    },
    {
      "bo": "ནད་གདོན་བྱད་ཕུར་རྦོད་གཏོང་བཟློག་པ་དང་། །"
    },
    {
      "bo": "བདེ་ཆེན་དབང་མོས་རྟག་ཏུ་རྗེས་བཟུང་ཞིང་། །"
    },
    {
      "bo": "མཐར་ཐུག་པདྨ་འོད་ཀྱི་གྲོང་ཁྱེར་དུ། །"
    },
    {
      "bo": "གསང་བ་ཡེ་ཤེས་ཐུགས་དང་དབྱེར་མེད་ཤོག །"
    }
  ]
}