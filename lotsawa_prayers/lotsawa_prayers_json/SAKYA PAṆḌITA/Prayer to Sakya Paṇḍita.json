{
  "source": "lotsawahouse",
  "source_url": "https://www.lotsawahouse.org/bo/tibetan-masters/gaton-ngawang-lekpa/prayer-sakya-pandita-manjughosha-guru",
  "copyright": "https://creativecommons.org/licenses/by-nc/4.0/",
  "title": {
    "bo": "༄༅། །འཇམ་དབྱངས་བླ་མ་ས་སྐྱ་པཎྜི་ཏའི་གསོལ་འདེབས།"
  },
  "text": [
    {
      "bo": "འཇམ་དབྱངས་བླ་མ་ས་སྐྱ་པཎྜི་ཏ་ཁྱེད་ཐུགས་དགྱེས་པའི་ཕྲིན་ལས་ཐམས་ཅད་རྗེས་སུ་བསྒྲུབ་པའི་སླད་དུ།"
    },
    {
      "bo": "འཇམ་དབྱངས་བླ་མ་སྐྱབས་གནས་ཀུན་འདུས་ཁྱེད་ལ།"
    },
    {
      "bo": "སྙིང་ནས་དད་པས་ཕྱག་འཚལ་ལོ། །"
    },
    {
      "bo": "མཆོད་དོ། །"
    },
    {
      "bo": "སྐྱབས་སུ་མཆིའོ། །"
    },
    {
      "bo": "གསོལ་བ་འདེབས་སོ། །"
    },
    {
      "bo": "ཐབས་འདི་ལ་བརྟེན་ནས་བསྐལ་པ་གྲངས་མེད་གསུམ་གྱི་ཚོགས་གཉིས་སྐད་ཅིག་ཉིད་ལ་རྫོགས་པར་བྱིན་གྱིས་བརླབ་ཏུ་གསོལ།"
    },
    {
      "bo": "སྡིག་སྒྲིབ་ཉེས་ལྟུང་དྲི་མའི་ཚོགས་བག་ཆགས་དང་བཅས་པ་ཐམས་ཅད་སྐད་ཅིག་ལ་ད་ལྟ་ཉིད་དུ་བྱང་ཞིང་དག་པར་བྱིན་གྱིས་བརླབ་ཏུ་གསོལ།"
    },
    {
      "bo": "འཇམ་དབྱངས་བླ་མའི་བྱིན་རླབས་སྙིང་ལ་ཞུགས་ནས།"
    },
    {
      "bo": "ཐོས་བསམ་སྒོམ་གསུམ་གྱི་ཡོན་ཏན་ཐམས་ཅད་སྐད་ཅིག་ཉིད་ལ་ཡོངས་སུ་རྫོགས་ནས།"
    },
    {
      "bo": "བསྟན་པ་དང་སེམས་ཅན་གྱི་དོན་ནམ་མཁའི་མཐའ་དང་མཉམ་པར་སྒྲུབ་ནུས་པར་བྱིན་གྱིས་བརླབ་ཏུ་གསོལ།"
    }
  ]
}