{
  "source": "lotsawahouse",
  "source_url": "https://www.lotsawahouse.org/bo/tibetan-masters/sera-khandro/tara-prayer-protect-all-fears",
  "copyright": "https://creativecommons.org/licenses/by-nc/4.0/",
  "title": {
    "bo": "༄༅། །ཆོས་ཉིད་མཁའ་འགྲོའི་གསང་མཛོད་ལས༔ འཕགས་མའི་གསོལ་འདེབས་འཇིགས་པ་ཀུན་སྐྱོབ་བཞུགས༔"
  },
  "text": [
    {
      "bo": "ཨེ་མ་ཧོ༔"
    },
    {
      "bo": "ཀ་དག་སྤྲོས་བྲལ་འོད་གསལ་རིག་པའི་དབྱིངས༔"
    },
    {
      "bo": "ལྷུན་གྲུབ་སྣང་ཆ་མ་འགགས་སྒྱུ་འཕྲུལ་གར༔"
    },
    {
      "bo": "ཐུགས་རྗེ་རྒྱལ་བ་ཀུན་གྱི་ཡུམ་གཅིག་མ༔"
    },
    {
      "bo": "རྗེ་བཙུན་ཨཱརྱ་ཏཱ་རེ་ཚེ་སྦྱིན་དཔལ༔"
    },
    {
      "bo": "གསོལ་བ་འདེབས་སོ་རླུང་སེམས་དབང་བསྡུས་ནས༔"
    },
    {
      "bo": "ཚེ་དང་བསོད་ནམས་འཕེལ་བར་མཛད་དུ་གསོལ༔"
    },
    {
      "bo": "ཨོཾ་ཏཱ་རེ་ཏུ་ཏྟཱ་རེ་ཏུ་རེ་མ་མ་ཨ་ཡུར་ཛྙཱ་ན་སིདྡྷི་བྷྲཱུྃ་སྭཱ་ཧཱ༔"
    },
    {
      "bo": "ཁྱེད་ལ་བསྟོད་ཅིང་གསོལ་བ་བཏབ་པའི་མཐུས༔"
    },
    {
      "bo": "བདག་གི་ཚེ་བསོད་དཔལ་འབྱོར་རྒྱས་པ་དང་༔"
    },
    {
      "bo": "འཇིགས་པ་བཅུ་དྲུག་རྐྱེན་ངན་བར་ཆད་སོལ༔"
    },
    {
      "bo": "འགྲོ་ལ་གནོད་པའི་གདོན་འགེགས་འབྱུང་པོ་ཐུལ༔"
    },
    {
      "bo": "བསྟན་ལ་འཚེ་བྱེད་དམ་སྲི་མ་ལུས་པ༔"
    },
    {
      "bo": "མ་ཁྱོད་ཐུགས་རྗེ་ནུས་མཐུའི་སྟོབས་རྩལ་གྱིས༔"
    },
    {
      "bo": "མ་ལུས་ཞི་ཞིང་བསྟན་པ་རྒྱས་པར་མཛོད༔"
    },
    {
      "bo": "བསྟན་འཛིན་དམ་པའི་སྐུ་ཚེ་བསྲིང་བ་དང་༔"
    },
    {
      "bo": "དགེ་འདུན་སྡེ་ཚོགས་འཕེལ་བར་བྱིན་གྱིས་རློབས༔"
    }
  ]
}