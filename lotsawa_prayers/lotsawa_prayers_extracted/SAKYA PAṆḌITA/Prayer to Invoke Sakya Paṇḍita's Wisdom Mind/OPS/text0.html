<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to Invoke Sakya Paṇḍita's Wisdom Mind</title>
  </head>
  <body>
    <div class="nobreak">
      <h1 class="tib">༄༅། །འཇམ་མགོན་ས་སྐྱ་པཎྜི་ཏའི་ཐུགས་རྒྱུད་བསྐུལ་བའི་གསོལ་འདེབས་བཞུགས་སོ།།</h1>
      <p class="gap"> </p>
      <p class="tib-verse">ཨོཾ་སྭསྟི།</p>
    </div>
    <div class="nobreak">
      <p class="tib-verse">མཐའ་ཡས་སེམས་ཅན་ཚོགས་ལ་ཕན་དགོངས་པའི། །</p>
    </div>
    <div class="nobreak">
      <p class="tib-verse">རབ་འབྱམས་ཕྱོགས་བཅུའི་རྒྱལ་བ་ཐམས་ཅད་དང་། །</p>
    </div>
    <div class="nobreak">
      <p class="tib-verse">ཁྱད་པར་རྒྱལ་སྲས་ཐུ་བོ་འཇམ་པའི་དབྱངས། །</p>
    </div>
    <div class="nobreak">
      <p class="tib-verse">མཚན་ལྡན་བླ་མར་སྣང་ལ་ཕྱག་འཚལ་ལོ། །</p>
    </div>
    <p class="gap"> </p>
    <div class="nobreak">
      <p class="tib-verse">དེང་དུས་སྙིགས་མའི་སྐྱོན་གྱིས་སྦགས་པ་ཡིས། །</p>
    </div>
    <div class="nobreak">
      <p class="tib-verse">སྐྱེ་བོ་ཕལ་ཆེར་ཡང་དག་ལམ་ལས་བྱོལ། །</p>
    </div>
    <div class="nobreak">
      <p class="tib-verse">རང་གིས་རང་བསླུས་འདི་ཕྱིའི་དོན་སྟོར་བ། །</p>
    </div>
    <div class="nobreak">
      <p class="tib-verse">འདི་ལས་སྐྱོབས་ཤིག་འཇམ་མགོན་བླ་མ་རྗེ། །</p>
    </div>
    <p class="gap"> </p>
    <div class="nobreak">
      <p class="tib-verse">སྣོད་ཀྱི་འབྱུང་བ་མི་བརྟན་འཕེལ་འགྲིབ་ཆེ། །</p>
    </div>
    <div class="nobreak">
      <p class="tib-verse">བཅུད་ཀྱི་སེམས་ཅན་མི་བདེ་སྡུག་བསྔལ་མང་། །</p>
    </div>
    <div class="nobreak">
      <p class="tib-verse">སྣ་ཚོགས་ལས་ཀྱིས་མནར་བའི་འགྲོ་ཁམས་ལ། །</p>
    </div>
    <div class="nobreak">
      <p class="tib-verse">དབུགས་འབྱིན་མཛོད་ཅིག་འཇམ་མགོན་བླ་མ་རྗེ། །</p>
    </div>
    <p class="gap"> </p>
    <div class="nobreak">
      <p class="tib-verse">སྔོན་ཆད་ལྗོངས་འདིར་ཆོས་ཀྱི་སྤྱན་ལྡན་པ། །</p>
    </div>
    <div class="nobreak">
      <p class="tib-verse">སྤྲུལ་པའི་ལོ་པཎ་ཆེན་པོ་ཁྱེད་རྣམས་ཀྱིས། །</p>
    </div>
    <div class="nobreak">
      <p class="tib-verse">རྒྱལ་བསྟན་འཁོར་ལོ་གཉིས་ཀྱིས་ལེགས་བསྐྱངས་པས། །</p>
    </div>
    <div class="nobreak">
      <p class="tib-verse">སྐྱེ་དགུ་ཐམས་ཅད་བདེ་དཔལ་འབྱོར་པ་རྒྱས། །</p>
    </div>
    <p class="gap"> </p>
    <div class="nobreak">
      <p class="tib-verse">ད་དུས་སྐྱེ་བོ་འཇིག་རྟེན་ཆོས་ཀྱིས་བསླུས། །</p>
    </div>
    <div class="nobreak">
      <p class="tib-verse">བསྟན་པའི་སྒོར་ཞུགས་ཆོས་མིན་བྱ་བས་གཡེང་། །</p>
    </div>
    <div class="nobreak">
      <p class="tib-verse">དེ་ལ་དཀར་ཕྱོགས་ལྷ་ཡི་མགོན་མེད་པས། །</p>
    </div>
    <div class="nobreak">
      <p class="tib-verse">ནད་མཚོན་མུ་གེའི་རྐྱེན་གྱིས་རྣམ་པར་འཐག །</p>
    </div>
    <p class="gap"> </p>
    <div class="nobreak">
      <p class="tib-verse">དེ་ཕྱིར་བདག་ཅག་ལྔ་བདོའི་འགྲོ་བ་རྣམས། །</p>
    </div>
    <div class="nobreak">
      <p class="tib-verse">བློ་སྣ་ཡང་དག་ཆོས་ལ་བསྒྱུར་བ་དང་། །</p>
    </div>
    <div class="nobreak">
      <p class="tib-verse">དམ་ཆོས་སྒྲུབ་ལ་བར་ཆད་མི་འབྱུང་ཞིང་། །</p>
    </div>
    <div class="nobreak">
      <p class="tib-verse">རང་གཞན་དོན་གཉིས་འགྲུབ་པར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཁྱོད་ཀྱིས་སྔོན་ཚེ་འགྲོ་བ་མགོན་མེད་པ། །</p>
    </div>
    <div class="nobreak">
      <p class="tib-verse">ཀུན་ལ་གཟིགས་པའི་ཞལ་བཞེས་བརྟན་ལགས་ན། །</p>
    </div>
    <div class="nobreak">
      <p class="tib-verse">གདུང་བའི་ཤུགས་ཀྱིས་མ་ལ་བུ་བཞིན་དུ། །</p>
    </div>
    <div class="nobreak">
      <p class="tib-verse">ཡང་ཡང་དྲན་ན་བདག་ལ་ཅིས་མི་དགོངས། །</p>
    </div>
    <p class="gap"> </p>
    <div class="nobreak">
      <p class="tib-verse">སྐྱེམས་པ་རྣམས་ཀྱིས་ཆབ་ལ་རེ་བ་བཞིན། །</p>
    </div>
    <div class="nobreak">
      <p class="tib-verse">བདག་ཡིད་རྗེ་བཙུན་བླ་མའི་རྗེས་ཕྱོགས་ཀྱང། །</p>
    </div>
    <div class="nobreak">
      <p class="tib-verse">མགོན་པོ་ཁྱོད་ཀྱི་ཐུགས་རྗེའི་འོད་སྣང་གིས།</p>
    </div>
    <div class="nobreak">
      <p class="tib-verse">བདག་ལ་རེག་པ་མེད་པ་འདི་ཅི་ཞིག །</p>
    </div>
    <p class="gap"> </p>
    <div class="nobreak">
      <p class="tib-verse">ད་དུང་དུ་ཡང་བྱང་ཆུབ་སྙིང་པོའི་བར། །</p>
    </div>
    <div class="nobreak">
      <p class="tib-verse">ཆོས་རྗེ་བླ་མ་ཁྱོད་ཀྱི་རྗེས་ཞུགས་པས། །</p>
    </div>
    <div class="nobreak">
      <p class="tib-verse">རབ་འབྱམས་ཤེས་བྱའི་ཆོས་ལ་དབང་འབྱོར་ཞིང། །</p>
    </div>
    <div class="nobreak">
      <p class="tib-verse">བྱང་ཆུབ་སེམས་གཉིས་འབྱོང་བར་མཛད་དུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">སྙིགས་མའི་དུས་འདིར་རྒྱལ་བསྟན་རིན་པོ་ཆེ། །</p>
    </div>
    <div class="nobreak">
      <p class="tib-verse">བཤད་སྒྲུབ་འཁོར་ལོ་གཉིས་ཀྱིས་འཛིན་བཟོད་པའི། །</p>
    </div>
    <div class="nobreak">
      <p class="tib-verse">དགེ་འདུན་འདུས་པས་ས་སྟེང་ཀུན་འགེངས་ཤིང་།</p>
    </div>
    <div class="nobreak">
      <p class="tib-verse">མི་ཚེ་ཆོས་ཀྱིས་འདའ་བ་མཛད་དུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">འཕགས་པའི་ཡུལ་གྱི་མདོ་སྔགས་གཞུང་ལུགས་ཀུན། །</p>
    </div>
    <div class="nobreak">
      <p class="tib-verse">དངོས་སྟོབས་རིགས་པའི་ལམ་ལས་རབ་དྲངས་ཏེ། །</p>
    </div>
    <div class="nobreak">
      <p class="tib-verse">ཚར་གཅོད་རྗེས་སུ་འཛིན་པའི་ཕྲིན་ལས་ཀྱིས། །</p>
    </div>
    <div class="nobreak">
      <p class="tib-verse">སྐྱེ་དགུའི་བློ་སྣ་ཆོས་ལ་འགྱུར་བར་ཤོག །</p>
    </div>
    <p class="gap"> </p>
    <div class="nobreak">
      <p class="tib-verse">ཆོས་སྐྱོང་རྒྱལ་པོའི་ཆབ་སྲིད་ཡུན་དུ་བརྟན། །</p>
    </div>
    <div class="nobreak">
      <p class="tib-verse">བསྟན་འཛིན་སྐྱེས་བུའི་སྐུ་ཚེ་མཛད་ཕྲིན་རྒྱས། །</p>
    </div>
    <div class="nobreak">
      <p class="tib-verse">རྫོགས་ལྡན་དུས་ཀྱི་དགེ་མཚན་གསར་པ་ཡིས། །</p>
    </div>
    <div class="nobreak">
      <p class="tib-verse">བསིལ་ལྡན་ལྗོངས་ཀུན་བདེ་བར་གནས་པར་ཤོག །</p>
    </div>
    <p class="gap"> </p>
    <div class="nobreak">
      <p class="tib-verse">བདག་ཀྱང་སྙིགས་མའི་དུས་འདིར་མགོན་ཁྱོད་ཀྱི། །</p>
    </div>
    <div class="nobreak">
      <p class="tib-verse">ཕྲིན་ལས་ཕྱོགས་མཐར་སྤེལ་བའི་བྱེད་པོར་གྱུར། །</p>
    </div>
    <div class="nobreak">
      <p class="tib-verse">འབྲེལ་ཚད་དོན་ལྡན་གཞན་སྣང་དགེ་ལ་བསྒྱུར། །</p>
    </div>
    <div class="nobreak">
      <p class="tib-verse">སངས་རྒྱས་བསྟན་ལ་བྱ་བ་བྱེད་པར་ཤོག། །།</p>
    </div>
    <p class="gap"> </p>
    <p class="tib-note">ཅེས་འཇམ་མགོན་ས་སྐྱ་པཎྜི་ཏའི་ཐུགས་རྒྱུད་བསྐུལ་བའི་ཤློ་ཀ་འདི་དག་དཔལ་ལྷུན་གྲུབ་སྟེང་གི་ཆོས་སྡེ་ཆེན་པོར་འཕགས་ཡུལ་མཁས་པའི་ལུགས་ཀྱི་གཞུང་བཤད་གསར་འཛུགས་སྐབས་དགེ་སློང་ཀུན་དགའ་བློ་གྲོས་ཀྱིས་བསྐུལ་བ་བཞིན། །སྤྲང་བན་གཞན་ཕན་སྣང་བས་གསོལ་བ་རྩེ་གཅིག་ཏུ་བཏབ་པ་དགེ་ལེགས་སུ་གྱུར་ཅིག། །།</p>
    <p class="gap"> </p>
  </body>
</html>
