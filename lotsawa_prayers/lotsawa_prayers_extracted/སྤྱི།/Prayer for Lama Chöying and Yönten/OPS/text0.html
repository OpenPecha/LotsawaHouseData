<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer for Lama Chöying and Yönten</title>
  </head>
  <body>
    <div class="nobreak">
      <h1 class="tib">༄༅། །བླ་མ་ཆོས་དབྱིངས་དང་སྒྲུབ་པ་ཡོན་ཏན་གྱིས་བསྐུལ་བའི་གསོལ་འདེབས།</h1>
      <p class="gap"> </p>
      <p class="tib-verse">རྗེ་སྐུ་གསུམ་གྱི་བདག་ཉིད་བླ་མ་ལ། །</p>
    </div>
    <div class="nobreak">
      <p class="tib-verse">ཡིད་གདུང་བ་དྲག་པོས་གསོལ་བ་འདེབས། །</p>
    </div>
    <div class="nobreak">
      <p class="tib-verse">ཕ་ཁྱེད་ཀྱི་ཐུགས་རྗེས་མ་གཟིགས་ན། །</p>
    </div>
    <div class="nobreak">
      <p class="tib-verse">མི་བདག་ལ་རེ་ས་གཞན་ན་མེད། །</p>
    </div>
    <p class="gap"> </p>
    <div class="nobreak">
      <p class="tib-verse">ང་ཆོས་སྒོ་ལ་ཞུགས་ནས་ད་ལྟའི་བར། །</p>
    </div>
    <div class="nobreak">
      <p class="tib-verse">སེམས་མི་འཇིགས་གཏད་སོའི་གདེང་མི་འདུག །</p>
    </div>
    <div class="nobreak">
      <p class="tib-verse">ད་ལྟ་རང་ཤི་ན་ཅི་ཞིག་བྱ། །</p>
    </div>
    <div class="nobreak">
      <p class="tib-verse">ཆོས་སྙིང་ནས་བྱེད་པ་ཞིག་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">སྡོམ་གསུམ་ལ་བརྩོན་པ་བྱས་ཁུལ་ཀྱང་། །</p>
    </div>
    <div class="nobreak">
      <p class="tib-verse">བདག་འཛིན་གཏན་ནས་མ་ཆོད་པས། །</p>
    </div>
    <div class="nobreak">
      <p class="tib-verse">འཁོར་བ་ལས་ཐར་ཐབས་ཅི་ཞིག་ཡོད། །</p>
    </div>
    <div class="nobreak">
      <p class="tib-verse">བདག་མེད་རྟོགས་པ་ཞིག་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">སྒྲུབ་ལ་མི་ཚེ་ཕུད་ན་ཡང་། །</p>
    </div>
    <div class="nobreak">
      <p class="tib-verse">དུག་མཉམ་ཕྱོགས་ཙམ་མ་མཐོང་བས། །</p>
    </div>
    <div class="nobreak">
      <p class="tib-verse">ཚེ་འདིར་སངས་རྒྱས་ག་ལ་འགྲུབ། །</p>
    </div>
    <div class="nobreak">
      <p class="tib-verse">བསྐྱེད་རྫོགས་མྱུར་དུ་སྨིན་པ་ཞིག་བྱིན་གྱིས་རློབས། །</p>
    </div>
    <p class="gap"> </p>
    <p class="tib-note">ར་རྡ་བེ་ཧུ་བླ་མ་ཆོས་དབྱིངས་དང་སྒྲུབ་པ་ཡོན་ཏན་གྱིས་བསྐུལ་ངོར་མཆོག་གྱུར་གླིང་པས་བྲིས་པ་དགེ །</p>
    <p class="gap"> </p>
  </body>
</html>
