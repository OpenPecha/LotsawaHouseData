<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to Longchenpa</title>
  </head>
  <body>
    <div class="nobreak">
      <h1 class="tib">༄༅། །ཀློང་ཆེན་པའི་གསོལ་འདེབས་མི་ཕམ་རིན་པོ་ཆེའི་གསུང་ཁ་བསྒྱུར་བ།</h1>
      <p class="gap"> </p>
      <p class="tib-verse">གདོད་ནས་ལྷུན་གྲུབ་འོད་གསལ་རིག་པའི་གཤིས། །</p>
    </div>
    <div class="nobreak">
      <p class="tib-verse">འགྱུར་མེད་རྒྱལ་བ་ཀུན་དང་རོ་མཉམ་པ། །</p>
    </div>
    <div class="nobreak">
      <p class="tib-verse">མངོན་སུམ་གཟིགས་པ་ཀུན་མཁྱེན་ཆོས་ཀྱི་རྗེ། །</p>
    </div>
    <div class="nobreak">
      <p class="tib-verse">དྲི་མེད་འོད་ཟེར་ཞབས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཐེག་མཆོག་ལུང་དོན་ཚང་ལ་མ་ནོར་བ། །</p>
    </div>
    <div class="nobreak">
      <p class="tib-verse">དྲི་མེད་རིགས་པའི་ཚུལ་བཟང་གསལ་བྱེད་ཅིང༌། །</p>
    </div>
    <div class="nobreak">
      <p class="tib-verse">ཟབ་མོ་གནད་ཀྱི་མན་ངག་དང་ལྡན་པ། །</p>
    </div>
    <div class="nobreak">
      <p class="tib-verse">གསུང་རབ་ལེགས་བཤད་ཚོགས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">སྲས་བཅས་རྒྱལ་བའི་གསུང་དབྱངས་སེང་གེའི་སྒྲས། །</p>
    </div>
    <div class="nobreak">
      <p class="tib-verse">ལུང་བསྟན་ཇི་བཞིན་ནམ་ཞིག་མགོན་པོ་ཁྱོད། །</p>
    </div>
    <div class="nobreak">
      <p class="tib-verse">རྣམ་འདྲེན་རི་རབ་མར་མེའི་རྒྱལ་མཚན་དུ། །</p>
    </div>
    <div class="nobreak">
      <p class="tib-verse">མངོན་པར་བྱང་ཆུབ་བརྙེས་པ་དེ་ཡི་ཚེ། །</p>
    </div>
    <div class="nobreak">
      <p class="tib-verse">བདག་དང་བདག་གི་མ་གྱུར་འགྲོ་བ་ཀུན། །</p>
    </div>
    <div class="nobreak">
      <p class="tib-verse">ཞིང་དེར་རྒྱལ་སྲས་གཞོན་ནུའི་རྣམ་རོལ་གྱིས། །</p>
    </div>
    <div class="nobreak">
      <p class="tib-verse">བདེན་གསུང་ཆོས་ཀྱི་བདུད་རྩིར་ལོངས་སྤྱོད་ནས། །</p>
    </div>
    <div class="nobreak">
      <p class="tib-verse">སྟོབས་བཅུ་མངའ་བར་ལུང་བསྟན་རྙེད་གྱུར་ཅིག །</p>
    </div>
    <p class="gap"> </p>
    <p class="tib-note">ཅེས་འཇམ་པའི་དབྱངས་མི་ཕམ་རིན་པོ་ཆེའི་གསུང་རྣམས་ཁ་བསྒྱུར་ཅུང་ཟད་བཅས་གསོལ་འདེབས་ཀྱི་ཚུལ་དུ་མངྒ་ལ་ཤྲཱི་བྷཱུ་ཏིས་བྲིས་པ་འདིས་ཀྱང་དགོངས་བརྒྱུད་ཡེ་ཤེས་ཀྱི་ཉིན་བྱེད་སྙིང་དབུས་ཀྱི་པདྨོར་འཆར་བའི་རྒྱུར་གྱུར་ཅིག</p>
    <p class="gap"> </p>
  </body>
</html>
