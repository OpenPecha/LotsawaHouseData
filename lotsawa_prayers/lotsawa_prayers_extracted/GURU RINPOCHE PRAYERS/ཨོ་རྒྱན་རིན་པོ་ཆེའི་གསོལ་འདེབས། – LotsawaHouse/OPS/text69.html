<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །སྐྱབས་ཀུན་འདུས་པའི་བདག་ཉིད་ཨོ་རྒྱན་རིན་པོ་ཆེ་ལ་གསོལ་འདེབས་གྲུབ་གཉིས་མཆོག་སྩོལ་ཞེས་བྱ་བ་བཞུགས་སོ།    །</h1>
      <p class="gap"> </p>
      <p class="tib-verse b-space">ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ།</p>
    </div>
    <div class="nobreak">
      <p class="tib-verse">རང་བཞིན་ཀ་དག་ཆོས་དབྱིངས་ཕོ་བྲང་ནས།    །</p>
    </div>
    <div class="nobreak">
      <p class="tib-verse">སྐྱེ་མེད་སྤྲོས་བྲལ་ཆོས་སྐུའི་བླ་མ་ལ།    །</p>
    </div>
    <div class="nobreak">
      <p class="tib-verse">རིག་སྟོང་ཟུང་འཇུག་ངང་ནས་གསོལ་བ་འདེབས།    །</p>
    </div>
    <div class="nobreak">
      <p class="tib-verse">གཞོན་ནུ་བུམ་པ་སྐུ་རུ་བྱིན་གྱིས་རློབས།    །</p>
    </div>
    <p class="gap"> </p>
    <div class="nobreak">
      <p class="tib-verse">ངེས་པ་ལྔ་ལྡན་ལྷུན་གྲུབ་ཕོ་བྲང་ནས།    །</p>
    </div>
    <div class="nobreak">
      <p class="tib-verse">ཁ་སྦྱོར་བདུན་ལྡན་རྣམ་སྣང་ལོངས་སྤྱོད་རྫོགས།    །</p>
    </div>
    <div class="nobreak">
      <p class="tib-verse">གསལ་སྟོང་ཟུང་འཇུག་ངང་ནས་གསོལ་བ་འདེབས།    །</p>
    </div>
    <div class="nobreak">
      <p class="tib-verse">བདེ་སྟོང་ལོངས་སྤྱོད་རྫོགས་སྐུར་བྱིན་གྱིས་རློབས།    །</p>
    </div>
    <p class="gap"> </p>
    <div class="nobreak">
      <p class="tib-verse">འོག་མིན་པདྨ་དྲྭ་བའི་གཞལ་མེད་ཁང་།    །</p>
    </div>
    <div class="nobreak">
      <p class="tib-verse">ཐུགས་རྗེའི་སྤྲུལ་སྐུ་པདྨ་འབྱུང་གནས་ལ།    །</p>
    </div>
    <div class="nobreak">
      <p class="tib-verse">སྣང་སྟོང་ཟུང་འཇུག་ངང་ནས་གསོལ་བ་འདེབས།    །</p>
    </div>
    <div class="nobreak">
      <p class="tib-verse">གང་འདུལ་སྤྲུལ་པའི་སྐུ་རུ་བྱིན་གྱིས་རློབས།    །</p>
    </div>
    <p class="gap"> </p>
    <div class="nobreak">
      <p class="tib-verse">དབྱིངས་རིག་དབྱེར་མེད་འོད་གསལ་ཐིག་ལེའི་ཀློང་།    །</p>
    </div>
    <div class="nobreak">
      <p class="tib-verse">སྐུ་གསུམ་རིགས་འདུས་པདྨ་ཀུན་ཏུ་འཆང་།    །</p>
    </div>
    <div class="nobreak">
      <p class="tib-verse">རང་རིག་དབྱེར་མེད་ངང་ནས་གསོལ་བ་འདེབས།    །</p>
    </div>
    <div class="nobreak">
      <p class="tib-verse">ངོ་བོ་ཉིད་སྐུ་རྟོགས་པར་བྱིན་གྱིས་རློབས།    །</p>
    </div>
    <p class="gap"> </p>
    <div class="nobreak">
      <p class="tib-verse">སྐུ་དང་ཞིང་ཁམས་ཀུན་ཁྱབ་ཕོ་བྲང་ནས།    །</p>
    </div>
    <div class="nobreak">
      <p class="tib-verse">བླ་མ་ཀུན་བཟང་འོད་མི་འགྱུར་བ་ལ།    །</p>
    </div>
    <div class="nobreak">
      <p class="tib-verse">རང་སྣང་བསལ་བཞག་མེད་པར་གསོལ་བ་འདེབས།    །</p>
    </div>
    <div class="nobreak">
      <p class="tib-verse">མངོན་པར་བྱང་ཆུབ་སྐུ་རུ་བྱིན་གྱིས་རློབས།    །</p>
    </div>
    <p class="gap"> </p>
    <div class="nobreak">
      <p class="tib-verse">སྐུ་ལྔའི་བདག་ཉིད་ཨོ་རྒྱན་རྡོ་རྗེ་འཆང་།    །</p>
    </div>
    <div class="nobreak">
      <p class="tib-verse">མཚན་དང་རྣམ་འཕྲུལ་བསམ་ཡས་བརྗོད་ལས་འདས།    །</p>
    </div>
    <div class="nobreak">
      <p class="tib-verse">དཀྱིལ་འཁོར་རྒྱ་མཚོའི་གཙོ་མཆོག་དཔལ་ཆེན་པོར།    །</p>
    </div>
    <div class="nobreak">
      <p class="tib-verse">མོས་གུས་གདུང་ཤུགས་དྲག་པོས་གསོལ་འདེབས་ན།    །</p>
    </div>
    <div class="nobreak">
      <p class="tib-verse">ཕ་ཡི་དབྱིངས་ནས་གཟིགས་ཤིག་མོས་པའི་བུར།    །</p>
    </div>
    <div class="nobreak">
      <p class="tib-verse">བརྩེ་བས་དགོངས་ནས་གསང་གསུམ་བྱིན་རླབས་སྩོལ།    །</p>
    </div>
    <div class="nobreak">
      <p class="tib-verse">ཕྱི་ནང་གསང་བའི་བར་ཆད་ཆོ་འཕྲུལ་བཟློག  །</p>
    </div>
    <div class="nobreak">
      <p class="tib-verse">བསམ་པའི་དོན་ཀུན་ལྷུན་གྱིས་གྲུབ་པ་དང་།    །</p>
    </div>
    <div class="nobreak">
      <p class="tib-verse">ལས་བཞི་ཕྲིན་ལས་གང་བརྩམ་མཐར་ཕྱིན་ཅིང་།    །</p>
    </div>
    <div class="nobreak">
      <p class="tib-verse">རང་བྱུང་ཡེ་ཤེས་སྣང་བ་གོང་དུ་འཕེལ།    །</p>
    </div>
    <div class="nobreak">
      <p class="tib-verse">རྩ་རླུང་སེམས་ཀྱི་མདུད་པ་ཀུན་གྲོལ་ནས།    །</p>
    </div>
    <div class="nobreak">
      <p class="tib-verse">མཐར་ཕྱིན་ཡེ་ཤེས་བླ་མའི་ས་ནོན་ཏེ།    །</p>
    </div>
    <div class="nobreak">
      <p class="tib-verse">པདྨ་བཛྲ་རྩལ་དང་དབྱེར་མེད་ཤོག  །</p>
    </div>
    <p class="gap"> </p>
    <p class="tib-note">ཅེས་པའང་མི་ཕྱེད་དད་པས་གང་ཤར་ཤུགས་འབྱུང་དུ།  པདྨ་ཡེ་ཤེས་རྡོ་རྗེས་གསོལ་བ་འདེབས་པ་དགེ་ལེགས་འཕེལ།  བྱིན་བརླབས་མྱུར་དུ་འཇུག་པར་གྱུར་ཅིག  །སརྦ་ཨརཐ་སིདྡྷི་རསྟུ།།    །།</p>
    <p class="gap"> </p>
  </body>
</html>
