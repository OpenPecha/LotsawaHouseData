<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །རྨི་ལམ་ལ་བསྩལ་པའི་གསོལ་འདེབས་བཞུགས་སོ། །</h1>
      <p class="gap"> </p>
      <p class="tib-note">རྩ་བའི་ཐུགས་སྒྲུབ་བཀའ་རྒྱ་གྲོལ་ནས་གཏན་ལ་འབེབས་པར་སྟ་གོན་མཁའ་འགྲོ་དགྱེས་བྱེད་རྟེན་འབྲེལ་ཕྱི་ནང་གསང་གསུམ་བསྒྲིགས་ནས་ལུས་སེམས་བདེ་བའི་ངང་དུ་ཉལ་བའི་རྨི་ལམ་དུ་རྔ་ཡབ་གླིང་དུ་ཕྱིན་ནས་གུ་རུ་རིན་པོ་ཆེ་ཡབ་ཡུམ་མཇལ་བའི་དག་སྣང་བྱུང་། ཚུར་འོང་བའི་ལམ་ཁ་རུ་མཁའ་འགྲོ་མང་པོས་ཚོགས་འཁོར་ཕྱི་ནང་གསང་གསུམ་མཛད་ཅིང་གླུ་བྲོ་མང་པོའི་མཐར་ཤིས་བརྗོད་བདེན་ཚིག་གི་གླུ་འདི་བླང་བྱུང་ངོ་། །</p>
    </div>
    <div class="nobreak">
      <p class="tib-verse">ཧཱུྃ་ཧྲཱིཿ འོག་མིན་ཆོས་དབྱིངས་ཕོ་བྲང་དུ། །</p>
    </div>
    <div class="nobreak">
      <p class="tib-verse">རྗེ་བཙུན་པདྨ་ཐོད་ཕྲེང་ལ། །</p>
    </div>
    <div class="nobreak">
      <p class="tib-verse">གྲུབ་ཐོབ་རྒྱ་མཚོའི་ཚོགས་ཀྱིས་བསྐོར། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">འོད་གསལ་དབང་གི་ཕོ་བྲང་དུ། །</p>
    </div>
    <div class="nobreak">
      <p class="tib-verse">དཔལ་ཆེན་རྟ་མགྲིན་རྒྱལ་པོ་ལ། །</p>
    </div>
    <div class="nobreak">
      <p class="tib-verse">ཡི་དམ་ཞི་ཁྲོའི་ཚོགས་ཀྱིས་བསྐོར། །</p>
    </div>
    <div class="nobreak">
      <p class="tib-verse">གསོལ་བ་འདེབ་སོ་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">རྩ་རླུང་དག་པ་མཁའ་སྤྱོད་དུ། །</p>
    </div>
    <div class="nobreak">
      <p class="tib-verse">མཁའ་འགྲོ་གསང་བ་ཡེ་ཤེས་ལ། །</p>
    </div>
    <div class="nobreak">
      <p class="tib-verse">དཔའ་བོ་ཌཱ་ཀི་རྒྱ་མཚོས་བསྐོར། །</p>
    </div>
    <div class="nobreak">
      <p class="tib-verse">གསོལ་བ་འདེབ་སོ་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">མེ་རི་འབར་བའི་དུར་ཁྲོད་ན། །</p>
    </div>
    <div class="nobreak">
      <p class="tib-verse">ཡེ་ཤེས་མགོན་པོ་ཕྱག་བཞི་ལ། །</p>
    </div>
    <div class="nobreak">
      <p class="tib-verse">ཆོས་སྐྱོང་སྲུང་མའི་ཚོགས་ཀྱིས་བསྐོར། །</p>
    </div>
    <div class="nobreak">
      <p class="tib-verse">གསོལ་བ་འདེབ་སོ་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">ཆོས་དབྱིངས་ཡུམ་གྱི་མཁའ་ཀློང་ན། །</p>
    </div>
    <div class="nobreak">
      <p class="tib-verse">སྔགས་སྲུང་ཨེ་ཀ་ཛཱ་ཊི་ལ། །</p>
    </div>
    <div class="nobreak">
      <p class="tib-verse">མ་མོ་མཁའ་འགྲོ་འབུམ་གྱིས་བསྐོར། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">རེ་ལྟོས་སྐྱབས་མཆོག་ཁྱེད་རྣམས་ཀྱི། །</p>
    </div>
    <div class="nobreak">
      <p class="tib-verse">ཐུགས་རྗེ་མཐུ་རྩལ་ནུས་པ་ཡིས། །</p>
    </div>
    <div class="nobreak">
      <p class="tib-verse">ཕྱི་ཡི་ནད་གདོན་འཇིགས་བརྒྱད་ཟློག །</p>
    </div>
    <div class="nobreak">
      <p class="tib-verse">ནང་གི་རྩ་རླུང་མདུད་པ་ཁྲོལ། །</p>
    </div>
    <div class="nobreak">
      <p class="tib-verse">གསང་བའི་རྣམ་རྟོག་བདུད་ཚོགས་ཐུལ། །</p>
    </div>
    <div class="nobreak">
      <p class="tib-verse">ལུས་ལ་ཚེ་བསོད་གཟི་མདངས་སྤེལ། །</p>
    </div>
    <div class="nobreak">
      <p class="tib-verse">ངག་ལ་རྩ་རླུང་ནུས་པ་སྤོར། །</p>
    </div>
    <div class="nobreak">
      <p class="tib-verse">སེམས་ལ་བདེ་ཆེན་ཡེ་ཤེས་སྐྱེད། །</p>
    </div>
    <div class="nobreak">
      <p class="tib-verse">རྒྱལ་བའི་བཀའ་ཆད་མེད་པ་དང་། །</p>
    </div>
    <div class="nobreak">
      <p class="tib-verse">མཁའ་འགྲོའི་ཀོ་ལོང་མེད་པར་མཛོད། །</p>
    </div>
    <div class="nobreak">
      <p class="tib-verse">སྲུང་མའི་འཁུ་ལྡོག་མི་འབྱུང་ཞིང་། །</p>
    </div>
    <div class="nobreak">
      <p class="tib-verse">དམ་མཁོན་ཉམས་གྲིབ་དབྱིངས་སུ་སོལ། །</p>
    </div>
    <div class="nobreak">
      <p class="tib-verse">མཁའ་འགྲོའི་སུན་མ་ཡར་ལ་ཟློག །</p>
    </div>
    <div class="nobreak">
      <p class="tib-verse">བྱད་ཕུར་རྦོད་གཏོང་ཚར་ཆོད་ཅིག །</p>
    </div>
    <div class="nobreak">
      <p class="tib-verse">རྒྱ་འདྲེ་འབྱུང་པོ་རྡུལ་དུ་རློག །</p>
    </div>
    <div class="nobreak">
      <p class="tib-verse">འགྲོ་དོན་བྱེད་པའི་སྐྱེས་བུ་ཡི། །</p>
    </div>
    <div class="nobreak">
      <p class="tib-verse">སྐུ་གསུང་ཐུགས་ཀྱི་བར་ཆད་ཟློག །</p>
    </div>
    <div class="nobreak">
      <p class="tib-verse">རྡོ་རྗེ་གསུམ་གྱི་ངོ་བོ་རུ། །</p>
    </div>
    <div class="nobreak">
      <p class="tib-verse">བསྐལ་བརྒྱའི་བར་དུ་བཞུགས་གྱུར་ཅིག །</p>
    </div>
    <p class="gap"> </p>
    <div class="nobreak">
      <p class="tib-verse">བླ་མ་ཡི་དམ་མཆོག་གསུམ་བདེན། །</p>
    </div>
    <div class="nobreak">
      <p class="tib-verse">ཆོས་ཉིད་རྣམ་པར་དག་པ་བདེན། །</p>
    </div>
    <div class="nobreak">
      <p class="tib-verse">མཁའ་འགྲོ་རྣམས་ཀྱི་རྟེན་འབྲེལ་བདེན། །</p>
    </div>
    <div class="nobreak">
      <p class="tib-verse">ཆོས་སྐྱོང་སྲུང་མའི་ཕྲིན་ལས་བདེན། །</p>
    </div>
    <div class="nobreak">
      <p class="tib-verse">དམ་ལྡན་སློབ་མའི་མོས་གུས་ཀྱིས། །</p>
    </div>
    <div class="nobreak">
      <p class="tib-verse">འདོད་དོན་འགྲུབ་པའི་བཀྲ་ཤིས་ཤོག །</p>
    </div>
    <p class="gap"> </p>
    <p class="tib-note">ཅེས་གླུ་བླངས་པ་འདི་ལྟ་བུ་དམ་ལྡན་ཕྱག་རྒྱ་སོགས་སློབ་མས་མོས་གུས་བརྩེ་གདུང་གིས་གསོལ་བ་བཏབ་ན་བུ་ཁྱོད་ཀྱི་བསམ་པ་འགྲུབ་གསུངས་སོ། །</p>
    <p class="gap"> </p>
  </body>
</html>
