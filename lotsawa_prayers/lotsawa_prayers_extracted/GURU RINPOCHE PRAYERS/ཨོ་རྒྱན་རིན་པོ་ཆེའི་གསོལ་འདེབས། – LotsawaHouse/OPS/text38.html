<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །དད་ལྡན་གྱིས་བསྐུལ་བའི་གསོལ་འདེབས།</h1>
      <p class="gap"> </p>
      <p class="tib-verse">ཨེ་མ་ཧོཿ</p>
    </div>
    <div class="nobreak">
      <p class="tib-verse">ཆོས་སྐུ་སྣང་བ་མཐའ་ཡས་སྤྱན་རས་གཟིགས། །</p>
    </div>
    <div class="nobreak">
      <p class="tib-verse">རྒྱལ་ཀུན་འདུས་པའི་སྤྱི་གཟུགས་པདྨ་འབྱུང་། །</p>
    </div>
    <div class="nobreak">
      <p class="tib-verse">མ་གཅིག་མཁའ་འགྲོ་ཡེ་ཤེས་མཚོ་རྒྱལ་མ། །</p>
    </div>
    <div class="nobreak">
      <p class="tib-verse">གསོལ་འདེབས་འདོད་དོན་འགྲུབ་པར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">ནམ་མཁའི་སྙིང་པོའི་ཕྲིན་ལས་སྤྲུལ་པ་མཆོག །</p>
    </div>
    <div class="nobreak">
      <p class="tib-verse">དཔལ་ལྡན་འགྱུར་མེད་ཚེ་དབང་ཕྲིན་ལས་དང་། །</p>
    </div>
    <div class="nobreak">
      <p class="tib-verse">ལང་གྲོ་ལོ་ཙཱ་མཆོག་གྱུར་དྲག་པོའི་ཞབས། །</p>
    </div>
    <div class="nobreak">
      <p class="tib-verse">གསོལ་འདེབས་འདོད་དོན་འགྲུབ་པར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">མུ་རུབ་བཙན་པོ་མཆོག་གྱུར་གླིང་པ་དང་། །</p>
    </div>
    <div class="nobreak">
      <p class="tib-verse">ཡི་དམ་མཁའ་འགྲོ་ཆོས་སྐྱོང་ནོར་ལྷའི་ཚོགས། །</p>
    </div>
    <div class="nobreak">
      <p class="tib-verse">གསོལ་འདེབས་བདག་རྒྱུད་བྱིན་གྱིས་བརླབས་པ་དང་། །</p>
    </div>
    <div class="nobreak">
      <p class="tib-verse">དགེ་བའི་སྐལ་བྱེད་མི་རྟག་འཆི་བ་དྲན། །</p>
    </div>
    <div class="nobreak">
      <p class="tib-verse">རང་ངོ་རང་ཤེས་བདག་འཛིན་འགོང་པོ་ཐུལ། །</p>
    </div>
    <div class="nobreak">
      <p class="tib-verse">ཆོས་ཀུན་སྒྱུ་མར་རྟོགས་པར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཚེ་འདིར་ཚེ་རིང་ནད་མེད་ཆོས་དང་སྤྱོད། །</p>
    </div>
    <div class="nobreak">
      <p class="tib-verse">ཕྱི་མ་སྣང་མཐའ་ཁྱེད་ཀྱི་ཞལ་མཐོང་ནས། །</p>
    </div>
    <div class="nobreak">
      <p class="tib-verse">སྤྱན་རས་གཟིགས་ཀྱི་ཐུགས་རྗེས་སྤྱན་གྱིས་གཟིགས། །</p>
    </div>
    <div class="nobreak">
      <p class="tib-verse">པདྨ་འབྱུང་གནས་མཆོག་གིས་ལམ་སྣ་དྲོངས། །</p>
    </div>
    <p class="gap"> </p>
    <div class="nobreak">
      <p class="tib-verse">ནམ་ཡང་པད་འབྱུང་ཁྱེད་དང་འབྲལ་མེད་ཅིང་། །</p>
    </div>
    <div class="nobreak">
      <p class="tib-verse">པདྨ་འབྱུང་གནས་ཐུགས་རྗེ་རྒྱང་མ་རིང་། །</p>
    </div>
    <div class="nobreak">
      <p class="tib-verse">ཐུགས་རྗེས་གཟིགས་ཤིག་གུ་རུ་རིན་པོ་ཆེ། །</p>
    </div>
    <div class="nobreak">
      <p class="tib-verse b-space">ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ།</p>
    </div>
    <p class="gap"> </p>
    <p class="tib-note">ཞེས་དད་ལྡན་གྱིས་བསྐུལ་ངོར་རིག་འཛིན་མཆོག་གྱུར་གླིང་པས་སྦྱར་བའོ།།</p>
    <p class="gap"> </p>
  </body>
</html>
