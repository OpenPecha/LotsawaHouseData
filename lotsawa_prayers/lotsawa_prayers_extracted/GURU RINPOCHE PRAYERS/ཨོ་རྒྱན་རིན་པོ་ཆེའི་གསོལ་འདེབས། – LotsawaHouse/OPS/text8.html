<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">ཡང་གསང་བདེ་འདུས་ལས༔ གསོལ་འདེབས་བསམ་པ་ལྷུན་འགྲུབ་མ་ཞེས་བྱ་བ་བཞུགས་སོ༔</h1>
      <p class="gap"> </p>
      <p class="tib-note">དུས་བབས་རིག་འཛིན་པདྨའི་ཐུགས་ཀྱི་བཅུད༔ <br />དགོངས་ཀློང་ཟབ་རྒྱ་མ་གྱུར་མཁའ་འགྲོའི་སྲོག༔<br />ཁ་བྱང་རྟེན་འབྲེལ་སྤེལ་བའི་སྙིང་བོའི་ཟེར༔ <br />སྒོ་བརྒྱ་ཐོགས་མེད་འབྱེད་པའི་ལྡེ་མིག་རྒྱ༔</p>
    </div>
    <p class="gap"> </p>
    <p class="tib-note">ཟོཾ༔  ཧུསརྒྱཏྲབདྷཱདྷརྨ་ཏྒ ཧཙགལཱོལ༔ <br />ཁ་བྱང་ལོག་ན་གསལ༔ <br />སྣང་སྲིད་ཟིལ་གནོན་པདྨ་འབྱུང་༔ <br />ཨེ་མ་དུས་ངན་བསྟན་པ་ཤར་བའི་ཚེ༔ <br />དབུས་ཀྱི་དམ་སྲི་ངན་པ་དང༔ <br />མཐའ་ཡི་རྒྱ་འདྲེ་ཧམ་པ་གཉིས༔ <br />འཐབ་པའི་རྐྱེན་ངན་འཁྲུགས་པའི་ཚེ༔ <br />སྐྱེ་བོའི་སྙིང་ལ་བདུད་འགོང་ཞུགས༔ <br />མི་རུང་མཚོན་གྱི་ཆར་བ་འབེབས༔ <br />སྐྱེས་པ་ཐམས་ཅད་གྲི་རུ་འཆི༔ <br />ནད་མུག་ཡམས་གཉན་ནད་རིམས་དར༔ <br />ཆོས་པ་ཐམས་ཅད་དམངས་སུ་འབེབས༔ <br />ཆོས་ལོག་དར་ཞིང་ཟབ་མོ་ནུབ༔ <br />ང་ཡི་སྤྲུལ་བ་ཁྱི་ལྟར་འཛིན༔ <br />ཉི་ཟླ་སྐར་མས་གྲ་ལོག་སྟོན༔ <br />བདུད་བློན་སྤྲུལ་བ་སེར་ཆས་ཅན༔ <br />ས་སྟེང་ཁྱབ་པའི་དུས་བྱུང་ཚེ༔ <br />པདྨའི་ཐུགས་རྗེ་ལྷག་མྱུར་ཡང༔<br />གསོལ་འདེབས་ཡིད་ཆེས་དཀོན་པར་འབྱུང་༔ <br />བུ་ཁྱོད་སྙིང་སྟོབས་མ་ཆུང་བར༔ <br />པད་འབྱུང་ཕ་རྒན་ང་ལ་གསོལ་བ་ཐོབ༔ <br />ཡེ་ཤེས་བརྡའ་གཏེར་ནོར་ལེན་ཚེ༔ <br />ཁ་བསྒྱུར་ཕ་སྐལ་བུ་ལ་གཏོད༔</p>
    <p class="gap"> </p>
    <div class="nobreak">
      <p class="tib-verse">ཨེ་མ་ཧོ༔</p>
    </div>
    <div class="nobreak">
      <p class="tib-verse">དག་པའི་ཞིང་མཆོག་ལྷོ་ནུབ་རྔ་ཡབ་གླིང་༔</p>
    </div>
    <div class="nobreak">
      <p class="tib-verse">བཀོད་པ་རབ་རྫོགས་ཟངས་མདོག་དཔལ་རིའི་རྩེར༔</p>
    </div>
    <div class="nobreak">
      <p class="tib-verse">རིག་འཛིན་སློབ་དཔོན་པདྨ་འབྱུང་གནས་ལ༔</p>
    </div>
    <div class="nobreak">
      <p class="tib-verse">རྩ་གསུམ་རིག་འཛིན་ཆོས་སྲུང་ཚོགས་ཀྱིས་བསྐོར༔</p>
    </div>
    <div class="nobreak">
      <p class="tib-verse">བདག་གིས་རྩེ་གཅིག་གུས་པས་གསོལ་བ་འདེབས༔</p>
    </div>
    <div class="nobreak">
      <p class="tib-verse">ཐུགས་རྗེའི་བཟིགས་ཤིག་མ་ཧཱ་གུ་རུ་རྗེ༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་རིག་འཛིན་ཐུགས་རྗེ་ཅན༔</p>
    </div>
    <div class="nobreak">
      <p class="tib-verse">མོས་ལྡན་བུ་ལ་མཆོག་མཐུན་དངོས་གྲུབ་སྩོལ༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔</p>
    </div>
    <p class="gap"> </p>
    <div class="nobreak">
      <p class="tib-verse">སྤྲོས་པ་ཀུན་བྲལ་བདེ་ཆེན་ཆོས་ཀྱི་སྐུ༔</p>
    </div>
    <div class="nobreak">
      <p class="tib-verse">ཐུགས་རྗེ་མ་འགག་ལོངས་སྤྱོད་རྫོགས་པའི་གར༔</p>
    </div>
    <div class="nobreak">
      <p class="tib-verse">སྣ་ཚོགས་འཛིན་བྲལ་སྤྲུལ་སྐུ་ཐོད་ཕྲེང་རྩལ༔</p>
    </div>
    <div class="nobreak">
      <p class="tib-verse">ཉི་མ་ལས་ནི་འོད་ཟེར་ཇི་བཞིན་དུ༔</p>
    </div>
    <div class="nobreak">
      <p class="tib-verse">ཐུགས་ལས་སྤྲུལ་བའི་གུ་རུ་མཚན་བརྒྱད་དང་༔</p>
    </div>
    <div class="nobreak">
      <p class="tib-verse">ལས་ཅན་རྗེ་འབངས་ཉེར་ལྔ་རྒྱ་བོད་ཀྱི༔</p>
    </div>
    <div class="nobreak">
      <p class="tib-verse">རིག་འཛིན་གྲུབ་ཐོབ་མང་པོའི་འཁོར་གྱིས་བསྐོར༔</p>
    </div>
    <div class="nobreak">
      <p class="tib-verse">བདག་གིས་རྩེ་གཅིག་གུས་པས་གསོལ་བ་འདེབས༔</p>
    </div>
    <div class="nobreak">
      <p class="tib-verse">ཐུགས་རྗེའི་བཟིགས་ཤིག་མ་ཧཱ་གུ་རུ་རྗེ༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་རིག་འཛིན་ཐུགས་རྗེ་ཅན༔</p>
    </div>
    <div class="nobreak">
      <p class="tib-verse">མོས་ལྡན་བུ་ལ་མཆོག་མཐུན་དངོས་གྲུབ་སྩོལ༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔</p>
    </div>
    <p class="gap"> </p>
    <div class="nobreak">
      <p class="tib-verse">སྟོང་གསལ་ཡེ་ཤེས་འབར་བའི་ཕོ་བྲང་ནས༔</p>
    </div>
    <div class="nobreak">
      <p class="tib-verse">གུ་རུ་དྲག་ཏུ་ཁྲོས་པ་ཀཱི་ལ་ཡ༔</p>
    </div>
    <div class="nobreak">
      <p class="tib-verse">གོ་ཆ་ལྷ་ལྔ་ཁྲོ་བཅུ་སྒོ་སྐྱོང་སོགས༔</p>
    </div>
    <div class="nobreak">
      <p class="tib-verse">གཏུམ་ཆེན་ཡེ་ཤེས་མེ་དཔུང་འབར་བ་ལ༔</p>
    </div>
    <div class="nobreak">
      <p class="tib-verse">བདག་གིས་རྩེ་གཅིག་གུས་པས་གསོལ་བ་འདེབས༔</p>
    </div>
    <div class="nobreak">
      <p class="tib-verse">ཐུགས་རྗེའི་བཟིགས་ཤིག་མ་ཧཱ་གུ་རུ་རྗེ༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་རིག་འཛིན་ཐུགས་རྗེ་ཅན༔</p>
    </div>
    <div class="nobreak">
      <p class="tib-verse">མོས་ལྡན་བུ་ལ་མཆོག་མཐུན་དངོས་གྲུབ་སྩོལ༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔</p>
    </div>
    <p class="gap"> </p>
    <div class="nobreak">
      <p class="tib-verse">དུས་ངན་སྙིགས་མར་འཚེ་བའི་རྒྱལ་བསེན་ཟློག༔</p>
    </div>
    <div class="nobreak">
      <p class="tib-verse">སྟེང་འོག་ཕྱོགས་མཚམས་ལྷ་ཀླུ་ཁྱབ་མཇུག་སོགས༔</p>
    </div>
    <div class="nobreak">
      <p class="tib-verse">མ་རུང་ཧུར་ཐུམ་འབྱུང་བོའི་གནོད་པ་ཟློག༔</p>
    </div>
    <div class="nobreak">
      <p class="tib-verse">ཉེར་འཚེའི་འབྱུང་བཞིའི་དགྲ་གཤེད་ཟློག་ཏུ་གསོལ༔</p>
    </div>
    <div class="nobreak">
      <p class="tib-verse">ཕ་རོལ་བྱད་མའི་རིགས་སྔགས་གནོད་པ་ཀུན༔</p>
    </div>
    <div class="nobreak">
      <p class="tib-verse">མཐུ་ཆེན་སྟོབས་ལྡན་ཁྱེད་ཀྱིས་སྐྱབ་ཏུ་གསོལ༔</p>
    </div>
    <div class="nobreak">
      <p class="tib-verse">བདག་གིས་རྩེ་གཅིག་གུས་པས་གསོལ་བ་འདེབས༔</p>
    </div>
    <div class="nobreak">
      <p class="tib-verse">ཐུགས་རྗེའི་བཟིགས་ཤིག་མ་ཧཱ་གུ་རུ་རྗེ༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་རིག་འཛིན་ཐུགས་རྗེ་ཅན༔</p>
    </div>
    <div class="nobreak">
      <p class="tib-verse">མོས་ལྡན་བུ་ལ་མཆོག་མཐུན་དངོས་གྲུབ་སྩོལ༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔</p>
    </div>
    <p class="gap"> </p>
    <div class="nobreak">
      <p class="tib-verse">མ་ར་ཏི་ཀར་ཚེ་ཡི་གྲུབ་པ་བརྙེས༔</p>
    </div>
    <div class="nobreak">
      <p class="tib-verse">ཡང་ལེ་ཤོད་དུ་དམ་སྲི་ཕུར་བས་བསྒྲལ༔</p>
    </div>
    <div class="nobreak">
      <p class="tib-verse">དངོས་གྲུབ་མཆོག་སྩོལ་རིག་འཛིན་ཐོད་ཕྲེང་རྩལ༔</p>
    </div>
    <div class="nobreak">
      <p class="tib-verse">ཨོ་རྒྱན་གུ་རུ་ཚེ་ལྷ་ཡབ་ཡུམ་དང་༔</p>
    </div>
    <div class="nobreak">
      <p class="tib-verse">དཔལ་ཆེན་ཁྲོ་རྒྱལ་རྡོ་རྗེ་གཞོན་ནུ་ལ༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཚེ་ཡི་དངོས་གྲུབ་སྩོལ༔</p>
    </div>
    <div class="nobreak">
      <p class="tib-verse">བར་ཆད་འཚེ་བ་ཀུན་ལས་སྲུང་དུ་གསོལ༔</p>
    </div>
    <div class="nobreak">
      <p class="tib-verse">ཚེ་ཆོས་དཔལ་གྱི་དངོས་གྲུབ་སྩལ་དུ་གསོལ༔</p>
    </div>
    <div class="nobreak">
      <p class="tib-verse">གསོལ་འདེབས་བུ་ལ་ཐུགས་རྗེས་གཟིགས་ཤིག་ཀྱེ༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་རིག་འཛིན་ཐུགས་རྗེ་ཅན༔</p>
    </div>
    <div class="nobreak">
      <p class="tib-verse">མོས་ལྡན་བུ་ལ་མཆོག་མཐུན་དངོས་གྲུབ་སྩོལ༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ</p>
    </div>
    <p class="gap"> </p>
    <div class="nobreak">
      <p class="tib-verse">མཆོག་གསུམ་རྩ་གསུམ་ཀུན་འདུས་ཡིད་བཞིན་ནོར༔</p>
    </div>
    <div class="nobreak">
      <p class="tib-verse">པདྨ་འབྱུང་གནས་དཔའ་བོ་དཔའ་མོའི་ཚོགས༔</p>
    </div>
    <div class="nobreak">
      <p class="tib-verse">བཀའ་སྲུང་དམ་ཅན་རྒྱ་མཚོ་མ་ལུས་ལ༔</p>
    </div>
    <div class="nobreak">
      <p class="tib-verse">ལུས་ངག་ཡིད་གསུམ་གུས་པས་གསོལ་བ་འདེབས༔</p>
    </div>
    <div class="nobreak">
      <p class="tib-verse">བདག་གིས་རྩེ་གཅིག་གུས་པས་གསོལ་བ་འདེབས༔</p>
    </div>
    <div class="nobreak">
      <p class="tib-verse">ཐུགས་རྗེའི་བཟིགས་ཤིག་མ་ཧཱ་གུ་རུ་རྗེ༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་རིག་འཛིན་ཐུགས་རྗེ་ཅན༔</p>
    </div>
    <div class="nobreak">
      <p class="tib-verse">མོས་ལྡན་བུ་ལ་མཆོག་མཐུན་དངོས་གྲུབ་སྩོལ༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ</p>
    </div>
    <p class="gap"> </p>
    <div class="nobreak">
      <p class="tib-verse">མ་ཧཱ་གུ་རུའི་སྐུ་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">ལུས་ལ་བདེ་དྲོད་འབར་བ་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">མ་ཧཱ་གུ་རུའི་གསུང་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">ངག་ལ་ནུས་པ་སྨིན་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">མ་ཧཱ་གུ་རུའི་ཐུགས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">ཡིད་ལ་རྟོགས་པར་འཆར་བ་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ༔</p>
    </div>
    <div class="nobreak">
      <p class="tib-verse">འཆི་མེད་ཚེ་ཡི་དངོས་གྲུབ་སྩལ་དུ་གསོལ༔</p>
    </div>
    <p class="gap"> </p>
    <div class="nobreak">
      <p class="tib-verse">འདོད་འབྱུང་དཔལ་གྱི་དངོས་གྲུབ་སྩལ་དུ་གསོལ༔</p>
    </div>
    <div class="nobreak">
      <p class="tib-verse">དུས་ངན་སྙིགས་མའི་སེམས་ཅན་སྐྱབས་ཏུ་གསོལ༔</p>
    </div>
    <div class="nobreak">
      <p class="tib-verse">དམག་འཁྲུགས་མཚོན་གྱིས་བསྐལ་བ་ཞི་གྱུར་ཅིག༔</p>
    </div>
    <div class="nobreak">
      <p class="tib-verse">དབུལ་ཕོངས་མུ་གེའི་བསྐལ་བ་ཞི་བར་མཛོད༔</p>
    </div>
    <div class="nobreak">
      <p class="tib-verse">ནག་ཕྱོགས་རྒྱལ་འདྲེ་འབྱུང་བོའི་ནུས་མཐུ་ཆོམས༔</p>
    </div>
    <div class="nobreak">
      <p class="tib-verse">དཀར་ཕྱོགས་ཆོས་ཀྱི་བསྟན་པ་དར་ཞིང་རྒྱས༔</p>
    </div>
    <div class="nobreak">
      <p class="tib-verse">མ་རུང་སྡེ་བརྒྱད་དམ་སྲི་རྡུལ་དུ་རློགས༔</p>
    </div>
    <div class="nobreak">
      <p class="tib-verse">ཆོས་བཞིན་སྐྱོང་བའི་བསམ་དོན་ལྷུན་གྲུབ་ཅིང་༔</p>
    </div>
    <p class="gap"> </p>
    <div class="nobreak">
      <p class="tib-verse">ཁྱད་པར་དཔལ་ལྡན་བླ་མའི་སྐུ་ཚེ་བསྲིང་༔</p>
    </div>
    <div class="nobreak">
      <p class="tib-verse">དགེ་འདུན་འདུས་པའི་སྡེ་ཚོགས་མྱུར་དུ་འཕེལ༔</p>
    </div>
    <div class="nobreak">
      <p class="tib-verse">ཆར་ཆུ་དུས་འབབས་ལོ་ཕྱུག་རྟག་ཏུ་ལེགས༔</p>
    </div>
    <div class="nobreak">
      <p class="tib-verse">བསྐལ་བ་རྫོགས་ལྡན་བདེ་བར་ལོངས་སྤྱོད་པའི༔</p>
    </div>
    <div class="nobreak">
      <p class="tib-verse">བསླུ་མེད་རྟེན་འབྱུང་གཟིགས་ཤིག་རྗེ་བཙུན་མཁྱེན༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse b-space">ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ</p>
    </div>
    <p class="tib-note">ཅི་ནུས་བཟླས༔</p>
    <p class="gap"> </p>
    <p class="tib-note">མཐར་ནི་བླ་མ་རང་སེམས་གཉིས༔ <br />དབྱེར་མེད་ཀ་དག་ངང་ལ་བཞག༔</p>
    <p class="gap"> </p>
    <p class="tib-note">དེ་སྐད་ཟབ་ཆོས་བདེ་འདུས་ཀྱིས༔ <br />ཆ་ལག་གསོལ་འདེབས་ཟབ་མོ་འདི༔ <br />དུས་ཀྱི་ཟེར་མ་གཡོ་བའི་ཚེ༔ <br />ཆོས་བདག་དྲག་པོའི་ཚུལ་བསྟན་པ༔ <br />ཟོག་རྒན་ཁྲག་འཐུང་རྡོ་རྗེ་ལ༔ <br />བརྡ་རིས་པར་ཤོག་བཏབ་པ་དང་༔ <br />མཚལ་མར་ཐེའུ་དམར་གཏོར་མཚན༔ <br />རྒྱ་ཡི་བསྐུལ་བའི་པདྨ་ལཿ <br />མོས་གུས་དྭངས་པའི་རྐྱེན་གྱིས་བྲིས༔</p>
    <p class="gap"> </p>
    <p class="tib-note">འགྲོ་དོན་ཕྱོགས་མེད་ཁྱབ་པར་ཤོག༔ <br />འབྲི་བ་དོན་ལ་གདམས་པ་གཅེས་གཏད་རྒྱ༔ སྦས་རྒྱ༔ ཟབ་རྒྱ༔ ཆོས་སྲུང་གིས་སྲུང་ཤིག༔</p>
    <p class="gap"> </p>
    <p class="tib-note">མི་ཀུན་རྣ་བར་མ་ཤོང་ཡང༔ <br />བཞད་བརྒད་བྱེད་པའི་གནས་སུ་གྱིས༔ <br />དད་པ་ཅན་གྱི་ཆོས་སྐལ་ཡིན༔ <br />དམ་མེད་ལག་ཏུ་ཤོར་ར་རེ༔</p>
    <p class="gap"> </p>
    <p class="tib-note">ཞེ་ཆེན་རབ་འབྱམས་བཞི་བ་གར་དབང་ཆོས་ཀྱི་རྒྱལ་མཚན་གྱི་གཏེར་མའོ། །</p>
    <p class="gap"> </p>
  </body>
</html>
