<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །ཀུན་འདུས་གུ་རུ་རྗེ་ལ་གསོལ་འདེབས་བྱིན་རླབས་མུ་ཏིག་ཟེགས་མ། །</h1>
      <h2 class="tib">སྐྱབས་ཀུན་འདུས་ཞལ་གུ་རུ་རིན་པོ་ཆེའི་གཙོས་རྩ་གསུམ་བརྒྱུད་པར་བཅས་པ་ལ་གསོལ་འདེབས་ཀྱི་ཕྲེང་བ་བྱིན་རླབས་ནོར་བུའི་གྲུ་ཆར་ལས་བཀོལ་དུ་ཕྱུང་བ་ཞེས་བྱ་བ་བཞུགས་སོ། །</h2>
      <p class="gap"> </p>
      <p class="tib-verse">དུས་གསུམ་དགོངས་བརྡ་སྙན་གཏེར་སྨོན་ལམ་བརྒྱུད། །</p>
    </div>
    <div class="nobreak">
      <p class="tib-verse">ཆོས་ལོངས་སྤྲུལ་སྐུའི་རིག་འཛིན་རྣམས་ལ་ཁྱབ། །</p>
    </div>
    <div class="nobreak">
      <p class="tib-verse">བླ་མ་སངས་རྒྱས་ཀུན་འདུས་གུ་རུ་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བདག་རྒྱུད་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">མདོ་སྒྱུ་སེམས་གསུམ་བཀའ་བརྒྱད་དགོངས་པ་འདུས། །</p>
    </div>
    <div class="nobreak">
      <p class="tib-verse">མ་ལུས་སྤྲོ་དང་བསྡུ་བའི་དཀྱིལ་འཁོར་གཙོ། །</p>
    </div>
    <div class="nobreak">
      <p class="tib-verse">ཡི་དམ་དམ་ཆོས་ཀུན་འདུས་གུ་རུ་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་མཆོག་ཐུན་དངོས་གྲུབ་སྩོལ། །</p>
    </div>
    <p class="gap"> </p>
    <div class="nobreak">
      <p class="tib-verse">ཕྱི་ཡི་ཉན་ཐོས་ནང་གི་བྱང་སེམས་དང་། །</p>
    </div>
    <div class="nobreak">
      <p class="tib-verse">གསང་བ་དཔའ་བོ་མཁའ་འགྲོའི་ཚོགས་དཔོན་རྗེ། །</p>
    </div>
    <div class="nobreak">
      <p class="tib-verse">ཚོགས་མཆོག་མཁའ་འགྲོའི་དབང་ཕྱུག་གུ་རུ་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཕྱི་ནང་བར་ཆད་སོལ། །</p>
    </div>
    <p class="gap"> </p>
    <div class="nobreak">
      <p class="tib-verse">སྐུ་ཚབ་ལུང་བསྟན་གསུང་ཚབ་གཏེར་དུ་སྦས། །</p>
    </div>
    <div class="nobreak">
      <p class="tib-verse">ཐུགས་ཀྱི་དགོངས་པ་ལས་ཅན་བུ་ལ་གཏད། །</p>
    </div>
    <div class="nobreak">
      <p class="tib-verse">བོད་ལ་སྐུ་དྲིན་ཆེ་བའི་གུ་རུ་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཆོས་མཐུན་བསམ་པ་སྒྲུབ། །</p>
    </div>
    <p class="gap"> </p>
    <div class="nobreak">
      <p class="tib-verse">གུ་རུ་ཁྱེད་དང་བརྒྱུད་པ་འཛིན་རྣམས་ལ། །</p>
    </div>
    <div class="nobreak">
      <p class="tib-verse">བདག་གིས་བློ་གཏད་རེ་ལྟོས་བགྱིད་ལགས་ན། །</p>
    </div>
    <div class="nobreak">
      <p class="tib-verse">སྔོན་གྱི་ཞལ་བཞེས་བཞིན་དུ་ཐུགས་རྗེས་གཟིགས། །</p>
    </div>
    <div class="nobreak">
      <p class="tib-verse">གནས་སྐབས་མཐར་ཐུག་འཇིགས་པ་ཀུན་ལས་སྐྱོབས། །</p>
    </div>
    <p class="gap"> </p>
    <div class="nobreak">
      <p class="tib-verse">མཐུན་རྐྱེན་ཚེ་བསོད་སྟོབས་འབྱོར་ཉམས་རྟོགས་སྤེལ། །</p>
    </div>
    <div class="nobreak">
      <p class="tib-verse">མོས་བཞི་དབང་སྡུད་རང་གཞན་དོན་གཉིས་འགྲུབ། །</p>
    </div>
    <div class="nobreak">
      <p class="tib-verse">དགྲ་བགེགས་ཚར་གཅོད་རང་རིག་མངོན་གྱུར་ནས། །</p>
    </div>
    <div class="nobreak">
      <p class="tib-verse">པདྨ་འོད་དུ་སྐྱེ་བར་བྱིན་གྱིས་རློབས། །</p>
    </div>
    <p class="gap"> </p>
    <p class="tib-note">ཅེས་དཔལ་རི་བོ་ཆེའི་གདན་ས་འཛིན་པ་རྗེ་དྲུང་རིན་པོ་ཆེའི་གསུང་ངོར། མཆོག་གྱུར་གླིང་པས་ཆོས་རྗེ་མཁར་དྲུང་པའི་གཟིམ་ཆུང་དུ་བྲིས་པ་ཡུན་དུ་དགེ་བར་གྱུར་ཅིག །</p>
    <p class="gap"> </p>
  </body>
</html>
