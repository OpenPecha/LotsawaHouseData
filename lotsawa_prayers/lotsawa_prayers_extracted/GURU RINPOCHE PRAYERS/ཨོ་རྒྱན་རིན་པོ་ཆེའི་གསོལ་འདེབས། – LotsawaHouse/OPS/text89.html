<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །རིགས་འདུས་བླ་མ་མཚོ་སྐྱེས་རྡོ་རྗེའི། གསོལ་འདེབས་དཔག་བསམ་ལྗོན་ཤིང་བཞུགས།</h1>
      <p class="gap"> </p>
      <p class="tib-verse">ཨེ་མ་ཧོ། དོན་གཉིས་མཐར་ཕྱིན་སྟོན་པ་རྫོགས་སངས་རྒྱས། །</p>
    </div>
    <div class="nobreak">
      <p class="tib-verse">འཆོས་སྐྱོབ་གཉིས་ལྡན་ལུང་རྟོགས་དམ་པའི་ཆོས། །</p>
    </div>
    <div class="nobreak">
      <p class="tib-verse">རིག་གྲོལ་གཉིས་རྫོགས་འཕགས་པའི་དགེ་འདུན་ཏེ། །</p>
    </div>
    <div class="nobreak">
      <p class="tib-verse">མཆོག་གསུམ་ངོ་བོ་རྔ་ཡབ་གླིང་པ་མཁྱེན། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཕྱི་ཡི་བར་ཆད་སོལ། །</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">བྱིན་རླབས་མཆོག་སྩོལ་རྩ་བརྒྱུད་བླ་མ་རྗེ། །</p>
    </div>
    <div class="nobreak">
      <p class="tib-verse">དངོས་གྲུབ་ཆར་འབེབས་ཡི་དམ་ཞི་ཁྲོའི་ལྷ། །</p>
    </div>
    <div class="nobreak">
      <p class="tib-verse">ཕྲིན་ལས་བདག་ཉིད་མ་མོ་མཁའ་འགྲོ་སྟེ། །</p>
    </div>
    <div class="nobreak">
      <p class="tib-verse">རྩ་གསུམ་ངོ་བོ་རྔ་ཡབ་གླིང་པ་མཁྱེན། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ནང་གི་བར་ཆད་སོལ། །</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">ངོ་བོ་ཀ་དག་སྐྱེ་མེད་ཆོས་ཀྱི་སྐུ། །</p>
    </div>
    <div class="nobreak">
      <p class="tib-verse">རང་བཞིན་འགགས་མེད་བདེ་ཆེན་ལོངས་སྤྱོད་རྫོགས། །</p>
    </div>
    <div class="nobreak">
      <p class="tib-verse">ཐུགས་རྗེ་ཀུན་ཁྱབ་འགྲོ་འདུལ་སྤྲུལ་སྐུ་སྟེ། །</p>
    </div>
    <div class="nobreak">
      <p class="tib-verse">སྐུ་གསུམ་ངོ་བོ་རྔ་ཡབ་གླིང་པ་མཁྱེན། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་གསང་བའི་བར་ཆད་སོལ། །</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">སྔོན་བྱོན་སངས་རྒྱས་ཀུན་གྱི་རྣམ་རོལ་འཕྲུལ། །</p>
    </div>
    <div class="nobreak">
      <p class="tib-verse">མ་འོངས་སངས་རྒྱས་རྣམས་ཀྱང་སྤྲུལ་པའི་གཞི། །</p>
    </div>
    <div class="nobreak">
      <p class="tib-verse">ད་ལྟའི་སངས་རྒྱས་ཀུན་གྱི་རྒྱལ་ཚབ་སྟེ། །</p>
    </div>
    <div class="nobreak">
      <p class="tib-verse">དུས་གསུམ་སངས་རྒྱས་རྔ་ཡབ་གླིང་པ་མཁྱེན། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བར་ཆད་ཐམས་ཅད་སོལ། །</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས། །</p>
    </div>
    <div class="nobreak">
      <p class="tib-verse b-space">ཨོྃ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃཿ</p>
    </div>
    <p class="gap"> </p>
    <p class="tib-note">ཞེས་ཕ་གཅིག་བླ་མ་པད་འབྱུང་ནས། བུ་གཅིག་ཀུན་ཏུ་རྒྱུ་རང་རིག་རྡོ་རྗེས་སོ། །</p>
    <p class="gap"> </p>
  </body>
</html>
