<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to Gyalwa Yangönpa</title>
  </head>
  <body>
    <div class="nobreak">
      <h1 class="tib">༄༅། །རྒྱལ་བ་ཡང་དགོན་པ་ལ་གསོལ་བ་འདེབས་པ་ཐར་པའི་དེད་དཔོན་ཞེས་བྱ་བ།</h1>
      <p class="gap"> </p>
      <p class="tib-verse">བླ་མ་ཐུགས་རྗེ་ཅན་ལ་ཕྱག་འཚལ་ལོ།    །</p>
    </div>
    <p class="gap"> </p>
    <div class="nobreak">
      <p class="tib-verse">ངེས་འབྱུང་ཆེན་པོས་སྲིད་ལས་རབ་བརྒལ་ནས།    །</p>
    </div>
    <div class="nobreak">
      <p class="tib-verse">ཡོངས་འཛིན་དགེ་བའི་བཤེས་ཀྱི་རྗེས་སུ་བཟུང་།    །</p>
    </div>
    <div class="nobreak">
      <p class="tib-verse">ཉོན་མོངས་ཟག་པ་ཐམས་ཅད་སྤངས་པ་ཡི།    །</p>
    </div>
    <div class="nobreak">
      <p class="tib-verse">དགྲ་བཅོམ་ཆེན་པོའི་ཞབས་ལ་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">གཞན་ཕན་བྱང་ཆུབ་སེམས་གྱི་ཐུགས་རྒྱུད་གཏམས།    །</p>
    </div>
    <div class="nobreak">
      <p class="tib-verse">བདག་བས་གཞན་གཅེས་འབྱོངས་བས་རང་སྲོག་ཀྱང་།    །</p>
    </div>
    <div class="nobreak">
      <p class="tib-verse">སེམས་ཅན་དོན་ཕྱིར་གཏོང་ལ་མི་ཞུམ་པ།    །</p>
    </div>
    <div class="nobreak">
      <p class="tib-verse">རྒྱལ་སྲས་སེམས་དཔའ་ཆེན་པོར་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">དབང་བཞིས་ལམ་གྱི་རྒྱུད་བཞི་རབ་སྦྱངས་ཤིང་།    །</p>
    </div>
    <div class="nobreak">
      <p class="tib-verse">དམ་ཚིག་སྡོམ་པ་སྲོག་ལྟར་གཅེས་པར་བསྐྱངས།    །</p>
    </div>
    <div class="nobreak">
      <p class="tib-verse">བདག་གཞན་སྣོད་བཅུད་དཀྱིལ་འཁོར་བཞི་རུ་ཤར།    །</p>
    </div>
    <div class="nobreak">
      <p class="tib-verse">རྡོ་རྗེ་འཛིན་པ་ཆེན་པོར་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">ཕྱི་ལྟར་ཉན་ཐོས་འདུལ་བའི་སྤྱོད་པ་བསྐྱངས།    །</p>
    </div>
    <div class="nobreak">
      <p class="tib-verse">ནང་དུ་འགྲོ་ཀུན་ཕ་མར་ཤེས་པས་སྒྲོལ།    །</p>
    </div>
    <div class="nobreak">
      <p class="tib-verse">གསང་བ་ལྷན་སྐྱེས་བདེ་ཆེན་རྡོ་རྗེའི་བདག  །</p>
    </div>
    <div class="nobreak">
      <p class="tib-verse">སྡོམ་གསུམ་ལྡན་པ་ཆེན་པོར་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">མཁྱེན་པས་ཤེས་བྱའི་ཆོས་ཀུན་མངོན་སུམ་གཟིགས།    །</p>
    </div>
    <div class="nobreak">
      <p class="tib-verse">བརྩེ་བས་དམྱལ་མེ་བཟོད་དཀར་འཇུག་པར་སྤྲོ།    །</p>
    </div>
    <div class="nobreak">
      <p class="tib-verse">ནུས་པས་ཕྱི་ནང་གསང་བའི་བདུད་ཚོགས་བཅོམ།    །</p>
    </div>
    <div class="nobreak">
      <p class="tib-verse">རིགས་གསུམ་འདུས་ཞལ་ཆེན་པོར་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">མཁས་པའི་ཚོགས་ཀྱི་དབུས་ན་སྤོབས་པ་མཐོ།    །</p>
    </div>
    <div class="nobreak">
      <p class="tib-verse">གྲུབ་ཐོབ་རྣལ་འབྱོར་ཀུན་གྱི་དབུས་ན་བརྗིད།    །</p>
    </div>
    <div class="nobreak">
      <p class="tib-verse">བཟང་པོའི་མཛད་པའི་གྲགས་སྙན་རིང་འཕྲོ་བ།    །</p>
    </div>
    <div class="nobreak">
      <p class="tib-verse">རྒྱལ་མཚན་དཔལ་བཟང་ཞབས་ལ་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">བླུན་སྒོམ་ཡིད་དཔྱོད་ལས་འདས་ཕྱག་རྒྱ་བཞིའི།    །</p>
    </div>
    <div class="nobreak">
      <p class="tib-verse">རྟོགས་པ་ཇི་བཞིན་མངོན་དུ་གྱུར་པ་ལས།    །</p>
    </div>
    <div class="nobreak">
      <p class="tib-verse">རྩ་ཡི་མདུད་གྲོལ་ས་ལམ་མཐར་ཕྱིན་པའི།    །</p>
    </div>
    <div class="nobreak">
      <p class="tib-verse">རྣལ་འབྱོར་དབང་ཕྱུག་ཆེན་པོར་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">བདག་ནི་ཁྱེད་ལ་མི་ཕྱེད་དད་པའི་མཐུས།    །</p>
    </div>
    <div class="nobreak">
      <p class="tib-verse">གཅམ་བུའི་ཚིག་སྤངས་སྙིང་ནས་གསོལ་བཏབ་པས།    །</p>
    </div>
    <div class="nobreak">
      <p class="tib-verse">མགོན་པོ་ཁྱོད་ཀྱི་རྣམ་ཐར་མ་ལུས་པ།    །</p>
    </div>
    <div class="nobreak">
      <p class="tib-verse">བདག་གི་ཡོངས་སུ་རྫོགས་པར་བྱིན་གྱིས་རློབས།    །</p>
    </div>
    <p class="gap"> </p>
    <p class="tib-note">ཅེས་པའང་ས་བྱི་མགོ་ཟླའི་ཚེས་ ༢༡ ལ་ཉིང་འཁྲུལ་གྱི་སྣང་བ་ཅུང་ཟད་ལ་བརྟེན་ཆོས་ཀྱི་བློ་གྲོས་པས་གསོལ་བ་བཏབ་པ་དགེའོ།།    །།</p>
    <p class="gap"> </p>
  </body>
</html>
