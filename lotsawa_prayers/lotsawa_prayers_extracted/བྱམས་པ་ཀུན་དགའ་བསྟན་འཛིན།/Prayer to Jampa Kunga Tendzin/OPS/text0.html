<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to Jampa Kunga Tendzin</title>
  </head>
  <body>
    <div class="nobreak">
      <h1 class="tib">༄༅། །ཁྱབ་བདག་རྡོ་རྗེ་འཆང་བྱམས་པ་ཀུན་དགའ་བསྟན་འཛིན་ལ་གསོལ་བ་འདེབས་པ་བྱིན་རླབས་མྱུར་འཇུག</h1>
      <p class="gap"> </p>
      <p class="tib-verse">ན་མོ་གུ་རུ་ཝེ།</p>
    </div>
    <div class="nobreak">
      <p class="tib-verse">སྲས་བཅས་རྒྱལ་བ་ཡོངས་ཀྱི་ཡེ་ཤེས་ཀྱི།    །</p>
    </div>
    <div class="nobreak">
      <p class="tib-verse">སྤྱི་གཟུགས་ཁྱབ་བདག་དཔལ་ལྡན་རྡོ་རྗེ་འཆང་།    །</p>
    </div>
    <div class="nobreak">
      <p class="tib-verse">སྙིགས་དུས་ངུར་སྨྲིག་འཛིན་པའི་ཁྱུ་མཆོག་ཆེ།    །</p>
    </div>
    <div class="nobreak">
      <p class="tib-verse">མཁན་ཆེན་ཐམས་ཅད་མཁྱེན་པར་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">ཕྱི་ལྟར་སོ་སོར་ཐར་པས་རྒྱུད་སྡོམ་ཤིང་།    །</p>
    </div>
    <div class="nobreak">
      <p class="tib-verse">ནང་དུ་བྱང་ཆུབ་སེམས་གཉིས་ནོར་གྱིས་ཕྱུག  །</p>
    </div>
    <div class="nobreak">
      <p class="tib-verse">གསང་བ་གྲུབ་པ་ཆེན་པོ་མངོན་དུ་མཛད།    །</p>
    </div>
    <div class="nobreak">
      <p class="tib-verse">བྱམས༵་ལྡན་འདྲེན་པ༵་ཆེན་པོར་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">མཁས་ཀུན༵་དགའ༵་བའི་འཕགས་ནོར་འབྱོར་པ་དང་།    །</p>
    </div>
    <div class="nobreak">
      <p class="tib-verse">འཆད་རྩོམ་ཟླ་བྲལ་བསྟན༵་འཛིན༵་སློབ་ཚོགས་རྒྱས།    །</p>
    </div>
    <div class="nobreak">
      <p class="tib-verse">དྲི་མ་མེད་པའི་གཟི་བརྗིད་དང་ལྡན་པ།    །</p>
    </div>
    <div class="nobreak">
      <p class="tib-verse">ཐུབ་དབང་གཉིས་པའི་ཞབས་ལ་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">ཁྱེད་སྐུ་མཐོང་དང་གསུང་གི་ཆ་ཤས་ཀྱིས།    །</p>
    </div>
    <div class="nobreak">
      <p class="tib-verse">མཐོང་ཐོས་གྲོལ་བ་ཆེན་པོའི་དཔལ་སྟེར་ཞིང་།    །</p>
    </div>
    <div class="nobreak">
      <p class="tib-verse">ཀུན་དགའི་རིང་ལུགས་ཕྱོགས་བརྒྱར་སྤེལ་བ་ལ།    །</p>
    </div>
    <div class="nobreak">
      <p class="tib-verse">རྣམ་ཐར་མཚུངས་པ་མེད་ལ་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">ཟག་མེད་ཚུལ་ཁྲིམས་གཞོན་ནུ་རིང་དུ་འཕྲོ།    །</p>
    </div>
    <div class="nobreak">
      <p class="tib-verse">ཏིང་འཛིན་བདེ་ཆེན་བདུད་རྩིའི་སྟོབས་རྒྱས་ཤིང་།    །</p>
    </div>
    <div class="nobreak">
      <p class="tib-verse">ཤེས་རབ་ཟབ་མོས་ཆོས་ཀུན་ཇི་བཞིན་གཟིགས།    །</p>
    </div>
    <div class="nobreak">
      <p class="tib-verse">བསླབ་གསུམ་དབང་ཕྱུག་ཆེན་པོར་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">ཕྱི་ནང་གསང་བའི་དེ་ཉིད་བཅུ་དང་ལྡན།    །</p>
    </div>
    <div class="nobreak">
      <p class="tib-verse">བསྐྱེད་དང་རྫོགས་པའི་རྣལ་འབྱོར་མཐར་ཕྱིན་ཅིང་།    །</p>
    </div>
    <div class="nobreak">
      <p class="tib-verse">དབང་བཞིའི་ལམ་གྱིས་འགྲོས་བཞི་ཐིམ་པར་ལས།    །</p>
    </div>
    <div class="nobreak">
      <p class="tib-verse">བཅུ་གསུམ་ས་མཆོག་བརྙེས་ལ་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">དཀྱིལ་འཁོར་རྒྱ་མཚོའི་སྤྲོ་བསྡུའི་བྱེད་པོ་ནི།    །</p>
    </div>
    <div class="nobreak">
      <p class="tib-verse">ཁ་སྦྱོར་མཆོག་ཏུ་མི་འགྱུར་བདེ་བ་ཆེ།    །</p>
    </div>
    <div class="nobreak">
      <p class="tib-verse">སྙིང་རྗེའི་ཡོངས་གང་རང་བཞིན་བརྗོད་བྲལ་ཆེ།    །</p>
    </div>
    <div class="nobreak">
      <p class="tib-verse">བླ་མ་འཁོར་ལོ་སྡོམ་པར་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">དེ་ལྟར་གསོལ་བ་བཏབ་པའི་བྱིན་བརླབ་ཀྱིས།    །</p>
    </div>
    <div class="nobreak">
      <p class="tib-verse">སྐྱེ་བ་ཀུན་ཏུ་བླ་མ་མཆོག་དེ་ཡིས།    །</p>
    </div>
    <div class="nobreak">
      <p class="tib-verse">རྗེས་བཟུང་རང་གཞན་དོན་གཉིས་ལྷུན་གྱིས་འགྲུབ།    །</p>
    </div>
    <div class="nobreak">
      <p class="tib-verse">བསྟན་དང་འགྲོ་ལ་ཕན་བདེའི་དཔལ་སྟེར་ཤོག  །</p>
    </div>
    <p class="gap"> </p>
    <p class="tib-note">ཅེས་པའང་རྡོ་རྗེ་འཆང་དེ་ཉིད་ལ་མི་ཕྱེད་པའི་དད་པ་བརྟན་པོ་དང་ལྡན་པ་འཇམ་དབྱངས་ཆོས་ཀྱི་བློ་གྲོས་པས་གསོལ་བ་བཏབ་པ་སིདྡྷི་རསྟུ།།    །།</p>
    <p class="gap"> </p>
  </body>
</html>
