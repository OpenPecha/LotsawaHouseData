<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to Three Deities of Long Life</title>
  </head>
  <body>
    <div class="nobreak">
      <h1 class="tib">༄༅། །འཆི་མེད་ཚེ་ལྷ་རྣམ་གསུམ་ལ་འདོད་དོན་དངོས་གྲུབ་བསྐུལ་བ་འཆི་མེད་རྡོ་རྗེའི་དབྱངས་སྙན་ཞེས་བྱ་བ་བཞུགས་སོ།    །</h1>
      <p class="gap"> </p>
      <p class="tib-verse b-space">ན་མོ་གུ་རུ་ཨརྱ་ཏཱ་རེ་ཡེ།</p>
    </div>
    <p class="gap"> </p>
    <div class="nobreak">
      <p class="tib-verse b-space">ཨོཾ་སྭ་སྟི།</p>
    </div>
    <div class="nobreak">
      <p class="tib-verse">འཆི་མེད་རྟག་པ་དམ་པའི་སྐུ།    །</p>
    </div>
    <div class="nobreak">
      <p class="tib-verse">འགགས་མེད་ཚངས་དབྱངས་ནཱ་དའི་གསུང་།    །</p>
    </div>
    <div class="nobreak">
      <p class="tib-verse">མི་ཤིག་རྡོ་རྗེའི་ཐུགས་མངའ་བ།    །</p>
    </div>
    <div class="nobreak">
      <p class="tib-verse">བླ་མ་ཡིད་བཞིན་འཁོར་ལོས་སྐྱོངས།    །</p>
    </div>
    <p class="gap"> </p>
    <div class="nobreak">
      <p class="tib-verse">རྡོ་རྗེ་སེམས་དཔའི་ལང་ཚོ་བརྙེས།    །</p>
    </div>
    <div class="nobreak">
      <p class="tib-verse">བདེ་ཆེན་ཁ་སྦྱོར་གྲུབ་པ་ཡི།    །</p>
    </div>
    <div class="nobreak">
      <p class="tib-verse">ཟུང་འཇུག་བདུད་རྩིའི་རྟག་མྱོས་པ།    །</p>
    </div>
    <div class="nobreak">
      <p class="tib-verse">རྩ་བརྒྱུད་བླ་མས་བྱིན་བརླབས་རྩོལ།    །</p>
    </div>
    <p class="gap"> </p>
    <div class="nobreak">
      <p class="tib-verse">དུས་གསུམ་རྒྱལ་བ་ཀུན་གྱི་ཡུམ།    །</p>
    </div>
    <div class="nobreak">
      <p class="tib-verse">ཤེས་རབ་ཕ་རོལ་ཕྱིན་མའི་སྐུ།    །</p>
    </div>
    <div class="nobreak">
      <p class="tib-verse">གྲུབ་གཉིས་དངོས་གྲུབ་སྩོལ་མཛད་མ།    །</p>
    </div>
    <div class="nobreak">
      <p class="tib-verse">ཡིད་བཞིན་འཁོར་ལོས་རྗེས་གཟུང་མཛོད།    །</p>
    </div>
    <p class="gap"> </p>
    <div class="nobreak">
      <p class="tib-verse">ཟླ་བ་དུང་དང་ཆུ་ཤེལ་གྱི།    །</p>
    </div>
    <div class="nobreak">
      <p class="tib-verse">འོད་ཀྱི་ཕུང་པོ་བྱེ་བས་ཀྱང་།    །</p>
    </div>
    <div class="nobreak">
      <p class="tib-verse">ཆ་ཙམ་བསྐྲུན་དུ་མ་མཆིས་པ།    །</p>
    </div>
    <div class="nobreak">
      <p class="tib-verse">སོ་སོར་རྟོགས་པའི་ཡེ་ཤེས་ཀྱི།    །</p>
    </div>
    <div class="nobreak">
      <p class="tib-verse">རང་རྩལ་ཚེ་དཔག་མེད་ལ་འདུད།    །</p>
    </div>
    <p class="gap"> </p>
    <div class="nobreak">
      <p class="tib-verse">དེ་བཞིན་གཤེགས་པའི་གཙུག་ཏོར་ལས།    །</p>
    </div>
    <div class="nobreak">
      <p class="tib-verse">ཉེར་འཁྲུངས་འཆི་བདག་བདུད་ཚོགས་ཀུན།    །</p>
    </div>
    <div class="nobreak">
      <p class="tib-verse">རིག་སྔགས་ནུས་པས་བཅོམ་མཛད་མ།    །</p>
    </div>
    <div class="nobreak">
      <p class="tib-verse">རྣམ་པར་རྒྱལ་ལ་ཕྱག་འཚལ་བསྟོད།    །</p>
    </div>
    <p class="gap"> </p>
    <div class="nobreak">
      <p class="tib-verse">འཆི་མེད་ཚེ་ལྷ་རྣམ་གསུམ་གྱི།    །</p>
    </div>
    <div class="nobreak">
      <p class="tib-verse">བསྙེན་སྒྲུབ་ལས་སྦྱོར་མཐར་ཕྱིན་པས།    །</p>
    </div>
    <div class="nobreak">
      <p class="tib-verse">འཆི་བདག་བདུད་ལས་རྣམ་པར་རྒྱལ།    །</p>
    </div>
    <div class="nobreak">
      <p class="tib-verse">ཚེ་བསོད་ཡེ་ཤེས་དངོས་གྲུབ་སྩོལ།    །</p>
    </div>
    <p class="gap"> </p>
    <div class="nobreak">
      <p class="tib-verse">དངོས་གྲུབ་དམ་པས་བདག་རྒྱུད་ཕྱུག  །</p>
    </div>
    <div class="nobreak">
      <p class="tib-verse">སྣོད་བཅུད་འཆི་མེད་དགེ་མཚན་རྒྱས།    །</p>
    </div>
    <div class="nobreak">
      <p class="tib-verse">སྲིད་ཞིའི་དྭངས་བཅུད་འཕེལ་བ་དང་།    །</p>
    </div>
    <div class="nobreak">
      <p class="tib-verse">རྟག་པ་དམ་པའི་བཀྲ་ཤིས་ཤོག  །</p>
    </div>
    <p class="gap"> </p>
    <p class="tib-note">ཅེས་པའང་རང་ལོ་སོ་གསུམ་པའི་ཚེ་ཡི་བར་ཆད་ཞི་ཕྱིར་དགོངས་གཏེར་འཕགས་མའི་བསྙེན་སྒྲུབ་མཐར་ཕྱིན་པའི་སྐབས།  རིག་འཛིན་ཀུན་བཟང་འོད་གསལ་སྙིང་པོ་རྩལ་གྱིས་ཡེ་རྒྱལ་ནམ་མཁའ་མཛོད་ཀྱི་མདུན་རོལ་གསང་སྔགས་ཕོ་བྲང་གི་ཡང་རྩེར་གསོལ་བ་བཏབ་པ་སིདྡྷི་རསྟུ།།    །།</p>
    <p class="gap"> </p>
  </body>
</html>
