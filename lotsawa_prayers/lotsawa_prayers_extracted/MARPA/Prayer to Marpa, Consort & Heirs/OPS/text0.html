<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to Marpa, Consort &amp; Heirs</title>
  </head>
  <body>
    <div class="nobreak">
      <h1 class="tib">༄༅། །རྗེ་མར་པ་ཡབ་ཡུམ་སྲས་བཅས་ཀྱི་གསོལ་འདེབས།</h1>
      <p class="gap"> </p>
      <p class="tib-verse">ཨེ་མ་ཧོ།</p>
    </div>
    <div class="nobreak">
      <p class="tib-verse">ངོ་མཚར་གྲུབ་པ་ཆེན་པོའི་སྐུ་བརྙེས་པ།    །</p>
    </div>
    <div class="nobreak">
      <p class="tib-verse">སྣང་སེམས་དབང་བསྒྱུར་ཆོས་ཀྱི་རྒྱལ་པོ་མཆོག  །</p>
    </div>
    <div class="nobreak">
      <p class="tib-verse">སྒྲ་བསྒྱུར་ལོ་ཙཱ་ཆེན་པོ་མར་པ་རྗེ།    །</p>
    </div>
    <div class="nobreak">
      <p class="tib-verse">བློ་གྲོས་ཆེན་པོ་བློ་མཆོག་མངའ་བའི་བདག  །</p>
    </div>
    <div class="nobreak">
      <p class="tib-verse">རྒྱུད་སྡེ་རྒྱ་མཚོའི་གསང་བའི་མཛོད་འཛིན་པ།    །</p>
    </div>
    <div class="nobreak">
      <p class="tib-verse">ཟུང་འཇུག་གྲུབ་པའི་འཁོར་ལོས་སྒྱུར་བ་ཆེ།    །</p>
    </div>
    <p class="gap"> </p>
    <div class="nobreak">
      <p class="tib-verse">གང་གི་གསང་བ་གསུམ་གྱིས་བྱིན་བརླབས་སྲས།    །</p>
    </div>
    <div class="nobreak">
      <p class="tib-verse">བྱང་ཆུབ་སེམས་དཔའ་དཔའ་ཆེན་འགྲོ་བ་འདུལ།    །</p>
    </div>
    <div class="nobreak">
      <p class="tib-verse">དར་མ་མདོ་སྡེ་ཚོགས་གཉིས་རྨད་བྱུང་སྐུ།    །</p>
    </div>
    <div class="nobreak">
      <p class="tib-verse">ཡེ་ཤེས་རྒྱ་མཚོའི་རང་གཟུགས་སྤྱན་རས་གཟིགས།    །</p>
    </div>
    <div class="nobreak">
      <p class="tib-verse">གཞོན་ནུའི་སྐུར་སྟོན་སྨོན་ལམ་མཐའ་ཡས་བདག  །</p>
    </div>
    <p class="gap"> </p>
    <div class="nobreak">
      <p class="tib-verse">རྡོ་རྗེ་བདག་མེད་མི་མོའི་གཟུགས་བསྒྱུར་བ།    །</p>
    </div>
    <div class="nobreak">
      <p class="tib-verse">ཤེས་རབ་ལྷ་མོ་བདེ་བའི་བདག་ཉིད་སྐུ།    །</p>
    </div>
    <div class="nobreak">
      <p class="tib-verse">འཁོར་འདས་ཆོས་ཀུན་དབྱིངས་ཀྱི་བྷ་གར་སྡུད།    །</p>
    </div>
    <div class="nobreak">
      <p class="tib-verse">དུས་གསུམ་རྒྱལ་བ་སྤྲོ་དང་སྡུད་མཛད་མ།    །</p>
    </div>
    <p class="gap"> </p>
    <div class="nobreak">
      <p class="tib-verse">འཁོར་ལོ་སྡོམ་པའི་གྲུབ་རིག་ཡོངས་ཀྱི་གཙོ།    །</p>
    </div>
    <div class="nobreak">
      <p class="tib-verse">ལ་ལ་ནཱ་དང་རཱ་སའི་རྒྱུ་བ་ཀུན།    །</p>
    </div>
    <div class="nobreak">
      <p class="tib-verse">སྒྲ་གཅན་དབྱིངས་སུ་ཟ་བར་བྱེད་པའི་བདག  །</p>
    </div>
    <div class="nobreak">
      <p class="tib-verse">བཅུ་དྲུག་རྩེར་སོན་མི་སློབ་རྒྱལ་སར་གཤེགས།    །</p>
    </div>
    <div class="nobreak">
      <p class="tib-verse">མཚན་ཐོས་འཁོར་བའི་འཇིགས་ལས་སྐྱོབ་མཛད་ཅིང་།    །</p>
    </div>
    <div class="nobreak">
      <p class="tib-verse">བྱིན་རླབས་ཆེན་པོ་མངོན་སུམ་སྟེར་བའི་བདག  །</p>
    </div>
    <div class="nobreak">
      <p class="tib-verse">རྡོ་རྗེ་རྒྱལ་མཚན་ཐོས་པ་དགའ་ཞེས་གྲགས།    །</p>
    </div>
    <div class="nobreak">
      <p class="tib-verse">འཇིག་རྟེན་གསུམ་གྱི་རྒྱན་གྱུར་མི་ཡི་མཆོག  །</p>
    </div>
    <p class="gap"> </p>
    <div class="nobreak">
      <p class="tib-verse">དེ་ལྟར་རྗེ་བཙུན་ཡབ་ཡུམ་སྲས་རྣམས་ལ།    །</p>
    </div>
    <div class="nobreak">
      <p class="tib-verse">གུས་པས་གསོལ་བཏབ་བདག་ལ་བྱིན་གྱིས་རློབས།    །</p>
    </div>
    <div class="nobreak">
      <p class="tib-verse">རང་སེམས་ལྷན་སྐྱེས་ཡེ་ཤེས་ཉི་མ་ཆེས།    །</p>
    </div>
    <div class="nobreak">
      <p class="tib-verse">སྙིང་གི་མ་རིག་མུན་པ་ཀུན་བསལ་ཞིང་།    །</p>
    </div>
    <div class="nobreak">
      <p class="tib-verse">སྲིད་གསུམ་དགྲ་སྡེའི་གྲོང་ཁྱེར་གཏན་བཅོམ་ནས།    །</p>
    </div>
    <div class="nobreak">
      <p class="tib-verse">འོག་མིན་ལྷུན་གྲུབ་གཞལ་མེད་ཉམས་དགའ་བར།    །</p>
    </div>
    <div class="nobreak">
      <p class="tib-verse">སྐུ་དང་ཡེ་ཤེས་འཛད་མེད་གཏེར་ལ་སྤྱོད།    །</p>
    </div>
    <div class="nobreak">
      <p class="tib-verse">ཁམས་གསུམ་འཁོར་བ་དོང་ནས་སྤྲུགས་པར་ཤོག  །</p>
    </div>
    <p class="gap"> </p>
    <p class="tib-note">ཅེས་པའང་ལྷོ་བྲག་མར་པ་ཡབ་སྲས་ཀྱི་གཞལ་མེད་ཁང་གི་ཉེ་འདབས་སུ་ཆོས་ཀྱི་བློ་གྲོས་པས་གསོལ་བ་བཏབ་པ་སིདྡྷི་རསྟུ།།    །།</p>
    <p class="gap"> </p>
  </body>
</html>
