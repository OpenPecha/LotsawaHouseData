<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>The Hook Which Invokes Blessings</title>
  </head>
  <body>
    <div class="nobreak">
      <h1 class="tib">༄༅། །རིག་འཛིན་འཇའ་ལུས་རྡོ་རྗེའི་རྣམ་ཐར་གསོལ་འདེབས་བྱིན་རླབས་འགུགས་པའི་ལྕགས་ཀྱུ་བཞུགས་སོ།།</h1>
      <p class="gap"> </p>
      <p class="tib-verse">ཨེ་མ་ཧོ།</p>
    </div>
    <div class="nobreak">
      <p class="tib-verse">གདོད་མའི་མགོན་པོ་ཀུན་བཟང་འོད་མི་འགྱུར། །</p>
    </div>
    <div class="nobreak">
      <p class="tib-verse">རྩལ་སྣང་ཡེ་ཤེས་རིགས་ལྔའི་ཚོམ་བུ་ཤར། །</p>
    </div>
    <div class="nobreak">
      <p class="tib-verse">ཐུགས་རྗེས་གར་བསྒྱུར་འགྲོ་འདུལ་སྤྲུལ་པའི་སྐུ། །</p>
    </div>
    <div class="nobreak">
      <p class="tib-verse">སྐུ་གསུམ་དབྱེར་མེད་མགོན་པོ་ཚེ་མཐའ་ཡས། །</p>
    </div>
    <div class="nobreak">
      <p class="tib-verse">སྙིང་རྗེའི་རང་གཟུགས་འཕགས་མཆོག་པད་དཀར་འཆང་། །</p>
    </div>
    <div class="nobreak">
      <p class="tib-verse">འགྲོ་ངོར་སྣང་བ་མཚོ་སྐྱེས་སྤྲུལ་པའི་སྐུ། །</p>
    </div>
    <div class="nobreak">
      <p class="tib-verse">རིགས་བདག་རྡོར་སེམས་དགའ་རབ་དཔའ་བོ་དང་། །</p>
    </div>
    <div class="nobreak">
      <p class="tib-verse">དབྱེར་མེད་ཐོད་ཕྲེང་རྩལ་ལ་གསོལ་བ་འདེབས།</p>
    </div>
    <p class="gap"> </p>
    <div class="nobreak">
      <p class="tib-verse">གང་ཁྱོད་གདོང་དམར་བོད་ཀྱི་གདུལ་བའི་དོན། །</p>
    </div>
    <div class="nobreak">
      <p class="tib-verse">མཐའ་དབུས་ཐམས་ཅད་གཏེར་གྱིས་བཀང་ནས་ཀྱང་། །</p>
    </div>
    <div class="nobreak">
      <p class="tib-verse">གང་དང་ཐུགས་སྲས་རྗེ་འབངས་སྤྲུལ་པའི་སྐུ། །</p>
    </div>
    <div class="nobreak">
      <p class="tib-verse">ཟབ་གཏེར་སྒོ་འབྱེད་ཚོགས་ལ་གསོལ་བ་འདེབས།</p>
    </div>
    <p class="gap"> </p>
    <div class="nobreak">
      <p class="tib-verse">དེང་དུས་ལྔ་ཕྲག་ཐ་མའི་སེམས་ཅན་ཀུན། །</p>
    </div>
    <div class="nobreak">
      <p class="tib-verse">བཟོད་དཀའི་སྡུག་བསྔལ་ཆེས་ཆེར་མཆེད་པའི་ཚེ། །</p>
    </div>
    <div class="nobreak">
      <p class="tib-verse">དྲི་མེད་དགའ་རབ་པད་འབྱུང་བཱི་མ་ལའི། །</p>
    </div>
    <div class="nobreak">
      <p class="tib-verse">སྤྲུལ་པ་གཅིག་བསྡུས་མཆོག་དེར་གསོལ་བ་འདེབས།</p>
    </div>
    <p class="gap"> </p>
    <div class="nobreak">
      <p class="tib-verse">ལྷུམས་སུ་ཞུགས་ནས་ཏིང་འཛིན་མི་གཡོ་ཞིང་། །</p>
    </div>
    <div class="nobreak">
      <p class="tib-verse">བཙས་པའི་ཞག་གསུམ་མཁའ་འགྲོའི་ཚོགས་གྲལ་འགྲིམས། །</p>
    </div>
    <div class="nobreak">
      <p class="tib-verse">ཟླ་བཅུའི་དུས་སུ་མཁའ་འགྲོས་དབང་བསྐུར་བའི། །</p>
    </div>
    <div class="nobreak">
      <p class="tib-verse">རང་བྱུང་སྤྲུལ་པའི་སྐུ་ལ་གསོལ་བ་འདེབས།</p>
    </div>
    <p class="gap"> </p>
    <div class="nobreak">
      <p class="tib-verse">བགྲང་བྱ་གསུམ་ནས་དཔལ་རི་རིག་འཛིན་ཞིང་། །</p>
    </div>
    <div class="nobreak">
      <p class="tib-verse">སྤྲུལ་གཞིར་མཇལ་ནས་དབང་བསྐུར་བྱིན་གྱི་བརླབས། །</p>
    </div>
    <div class="nobreak">
      <p class="tib-verse">དཔའ་བོ་མཁའ་འགྲོ་རིགས་ལྡན་ཚོགས་ཀུན་གྱིས། །</p>
    </div>
    <div class="nobreak">
      <p class="tib-verse">མེལ་ཚེས་རྟག་ཏུ་བསྐྱངས་དེར་གསོལ་བ་འདེབས།</p>
    </div>
    <p class="gap"> </p>
    <div class="nobreak">
      <p class="tib-verse">སྔོན་གནས་རྗེས་དྲན་རིགས་བདག་བླ་མ་བཙལ། །</p>
    </div>
    <div class="nobreak">
      <p class="tib-verse">ཐུགས་རྗེས་རྗེས་བཟུང་བདུད་ཀྱི་གཡུལ་ལས་རྒྱལ། །</p>
    </div>
    <div class="nobreak">
      <p class="tib-verse">ཆོས་ཀྱི་བདག་པོ་རིགས་ཀྱི་མྱུ་གུ་བཙས། །</p>
    </div>
    <div class="nobreak">
      <p class="tib-verse">རྟེན་འབྲེལ་དུས་སུ་སྨིན་དེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">གཞོན་ནུའི་དུས་ནས་ངེས་འབྱུང་སྐྱོ་ཤས་ཀྱིས། །</p>
    </div>
    <div class="nobreak">
      <p class="tib-verse">རྒྱུད་བསྐུལ་ཉིན་སྣང་རྨི་ལམ་སྒྱུ་མ་དང་། །</p>
    </div>
    <div class="nobreak">
      <p class="tib-verse">མཚན་སྣང་སྐུ་དང་འཇའ་ཟེར་ཐིག་ལེ་འདྲེས། །</p>
    </div>
    <div class="nobreak">
      <p class="tib-verse">སྔོན་ལས་དུས་སུ་སྨིན་དེར་གསོལ་བ་འདེབས།</p>
    </div>
    <p class="gap"> </p>
    <div class="nobreak">
      <p class="tib-verse">བཅུ་གསུམ་ལོན་ནས་བསྐྱེད་རྫོགས་ལམ་དུ་ཞུགས། །</p>
    </div>
    <div class="nobreak">
      <p class="tib-verse">ཉིན་དུས་རིགས་བདག་བླ་མའི་ཞལ་ཁྲིད་དང་། །</p>
    </div>
    <div class="nobreak">
      <p class="tib-verse">མཚན་སྣང་དཔའ་བོ་ཌཱཀྐིས་བརྡ་སྤྲོད་པས། །</p>
    </div>
    <div class="nobreak">
      <p class="tib-verse">ས་ལམ་སྐད་ཅིག་བསྒྲོད་དེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">བཅོ་ལྔ་ལོན་ནས་གཏེར་གྱི་ཁ་བྱང་ཐོབ། །</p>
    </div>
    <div class="nobreak">
      <p class="tib-verse">བླ་མའི་ཐུགས་བསྐྱེད་ཨོ་རྒྱན་བྱིན་རླབས་ཀྱིས། །</p>
    </div>
    <div class="nobreak">
      <p class="tib-verse">ས་གཏེར་དགོངས་པའི་གཏེར་དུ་དབང་བསྒྱུར་ནས། །</p>
    </div>
    <div class="nobreak">
      <p class="tib-verse">མཁའ་འགྲོའི་གསང་མཛོད་དབང་དེར་གསོལ་བ་འདེབས།</p>
    </div>
    <p class="gap"> </p>
    <div class="nobreak">
      <p class="tib-verse">ཉི་ཤུ་ལོན་ནས་སྨིན་གྲོལ་བསྐྱེད་རྫོགས་ལ། །</p>
    </div>
    <div class="nobreak">
      <p class="tib-verse">མངའ་བརྙེས་རིགས་བདག་གནང་བ་ཐོབ་ནས་སླར། །</p>
    </div>
    <div class="nobreak">
      <p class="tib-verse">དཔའ་བོ་མཁའ་འགྲོས་ལུང་བསྟན་ཇི་བཞིན་དུ། །</p>
    </div>
    <div class="nobreak">
      <p class="tib-verse">རྣལ་འབྱོར་སྤྱོད་པ་བསྐྱངས་དེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">བླ་མ་ཡི་དམ་དངོས་གྲུབ་མཆོག་བརྙེས་ཞིང་། །</p>
    </div>
    <div class="nobreak">
      <p class="tib-verse">བསྙེན་སྒྲུབ་མཐར་ཕྱིན་བསྲེག་མནན་འཕེན་པ་ཡིས། །</p>
    </div>
    <div class="nobreak">
      <p class="tib-verse">མ་རུང་བདུད་ཀྱི་གཡུལ་ངོ་ཕམ་མཛད་པའི། །</p>
    </div>
    <div class="nobreak">
      <p class="tib-verse">ཡེ་ཤེས་རོལ་པའི་རྡོ་རྗེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">བསྐྱེད་རིམ་ཕྱག་རྒྱ་ཕྲ་བའི་རྣལ་འབྱོར་བརྙེས། །</p>
    </div>
    <div class="nobreak">
      <p class="tib-verse">རྫོགས་རིམ་རྟགས་བཅུ་ཡོན་ཏན་མཐའ་རུ་ཕྱིན། །</p>
    </div>
    <div class="nobreak">
      <p class="tib-verse">དྭངས་མའི་ཐིག་ལེ་ཨ་ཝ་དྷུ་ཏིར་བཅིང་། །</p>
    </div>
    <div class="nobreak">
      <p class="tib-verse">གྲུབ་བརྙེས་རིག་འཛིན་མཆོག་དེར་གསོལ་བ་འདེབས།</p>
    </div>
    <p class="gap"> </p>
    <div class="nobreak">
      <p class="tib-verse">ཁྲེགས་ཆོད་སྣང་སེམས་འདྲེས་ཤིང་གཟུང་འཛིན་ཞིག །</p>
    </div>
    <div class="nobreak">
      <p class="tib-verse">དབའ་རླབས་ལ་བརྟེན་འབྲས་བུའི་དེ་ཉིད་མཐོང་། །</p>
    </div>
    <div class="nobreak">
      <p class="tib-verse">ཐོད་རྒལ་ཉམས་སྣང་གོང་འཕེལ་མཐའ་རྫོགས་པའི། །</p>
    </div>
    <div class="nobreak">
      <p class="tib-verse">འཁྲུལ་ཞིག་འཇའ་ལུས་རྡོ་རྗེར་གསོལ་བ་འདེབས།</p>
    </div>
    <p class="gap"> </p>
    <div class="nobreak">
      <p class="tib-verse">རྨི་ལམ་འོད་གསལ་ཉམས་ཀྱི་སྣང་བ་ལ། །</p>
    </div>
    <div class="nobreak">
      <p class="tib-verse">བདེ་བྱེད་བརྩེགས་དང་མཁའ་སྤྱོད་ས་སྤྱོད་གནས། །</p>
    </div>
    <div class="nobreak">
      <p class="tib-verse">རིག་འཛིན་དཔའ་བོ་མཁའ་འགྲོའི་ཚོགས་གྲལ་འགྲིམས། །</p>
    </div>
    <div class="nobreak">
      <p class="tib-verse">ཁྲག་འཐུང་དཔའ་བོའི་ཞབས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཐ་སྙད་ཤེས་བྱའི་གནས་ལ་མ་སྦྱང་ཡང་། །</p>
    </div>
    <div class="nobreak">
      <p class="tib-verse">ལྷན་སྐྱེས་ཡེ་ཤེས་བདེ་བ་ཆེན་པོ་ཡིས། །</p>
    </div>
    <div class="nobreak">
      <p class="tib-verse">ལོངས་སྤྱོད་འཁོར་ལོའི་རྩ་འཁོར་ཡོངས་ཞིག་པའི། །</p>
    </div>
    <div class="nobreak">
      <p class="tib-verse">བདེ་བའི་རྡ་རྗེ་དཔལ་དེར་གསོལ་བ་འདེབས།</p>
    </div>
    <p class="gap"> </p>
    <div class="nobreak">
      <p class="tib-verse">ངོ་བོ་ཆོས་སྐུའི་རྒྱལ་སར་མངའ་བརྙེས་ཀྱང་། །</p>
    </div>
    <div class="nobreak">
      <p class="tib-verse">མ་དག་འགྲོ་བའི་ལོས་བློ་མཐུན་སྣང་དང་། །</p>
    </div>
    <div class="nobreak">
      <p class="tib-verse">འཚམས་པར་གང་ལ་གང་འདུལ་དོན་མཛད་པའི། །</p>
    </div>
    <div class="nobreak">
      <p class="tib-verse">མཐུ་སྟོབས་དཔའ་བོའི་ཞབས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཡང་གསང་ལུས་མེད་མཁའ་འགྲོའི་ཐུགས་ཐིག་ཆོས། །</p>
    </div>
    <div class="nobreak">
      <p class="tib-verse">མན་ངག་སྙན་བརྒྱུད་ཡི་གེ་མོད་པའི་སྐོར། །</p>
    </div>
    <div class="nobreak">
      <p class="tib-verse">དབང་རབ་སྐལ་ལྡན་དོན་དུ་ལེགས་བསྟན་ནས། །</p>
    </div>
    <div class="nobreak">
      <p class="tib-verse">འཇའ་ལུས་འོད་སྐུའི་ལམ་སྟོན་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">གཟུགས་ཅན་གཟུགས་མེད་འགྲོ་བ་མཐའ་དག་ཀུན། །</p>
    </div>
    <div class="nobreak">
      <p class="tib-verse">བྱམས་དང་སྙིང་རྗེ་ཆེན་པོས་རྗེས་བཟུང་ནས། །</p>
    </div>
    <div class="nobreak">
      <p class="tib-verse">དངོས་སམ་བརྒྱུད་ནས་སྨིན་གྲོལ་སྒོར་བཅུག་ཅིང་། །</p>
    </div>
    <div class="nobreak">
      <p class="tib-verse">བཙན་ཐབས་རྫོགས་སངས་རྒྱས་མཛད་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">བདག་སོགས་ཁྱེད་ཀྱི་གདུལ་བྱར་གྱུར་པ་རྣམས། །</p>
    </div>
    <div class="nobreak">
      <p class="tib-verse">ལས་ཉོན་སྡུག་བསྔལ་དྲག་པོའི་མུན་འཐུམས་ཤིང་། །</p>
    </div>
    <div class="nobreak">
      <p class="tib-verse">ཁྱོད་ཀྱི་གསང་གསུམ་གཏིང་དཔག་དཀའ་བ་ཡི། །</p>
    </div>
    <div class="nobreak">
      <p class="tib-verse">ཡོན་ཏན་ལྟ་བའི་འདྲེན་བྱེད་ཅེ་རེ་ལོངས། །</p>
    </div>
    <p class="gap"> </p>
    <div class="nobreak">
      <p class="tib-verse">ལས་ངན་དབང་གིས་ཐེ་ཚོམ་ལོག་ལྟ་འཁྲུགས། །</p>
    </div>
    <div class="nobreak">
      <p class="tib-verse">ལོག་སྨོན་བདུད་ཀྱི་སྡེ་ཚོགས་དབང་ཤོར་ཞིང་། །</p>
    </div>
    <div class="nobreak">
      <p class="tib-verse">རྩ་བ་ཡན་ལག་དམ་ཚིག་ཉམས་འགལ་རལ། །</p>
    </div>
    <div class="nobreak">
      <p class="tib-verse">གཏིང་ནས་འགྱོད་པ་དྲག་པོས་བཟོད་པར་གསོལ།</p>
    </div>
    <p class="gap"> </p>
    <div class="nobreak">
      <p class="tib-verse">རྨོངས་དང་མཉམ་འགྲོགས་དབང་ཤོར་ལོག་པར་བལྟས། །</p>
    </div>
    <div class="nobreak">
      <p class="tib-verse">གཤེ་ཞིང་སྐུར་པ་འདེབས་དང་དད་མེད་ཀྱི། །</p>
    </div>
    <div class="nobreak">
      <p class="tib-verse">སྣང་ངོར་བསམ་བཞིན་མ་དག་ཚུལ་བསྟན་ནས། །</p>
    </div>
    <div class="nobreak">
      <p class="tib-verse">ཐེ་ཚོམ་བསྐྱེད་ཅིང་ངན་འབྲེལ་གྱིས་སྡུད་པའི། །</p>
    </div>
    <div class="nobreak">
      <p class="tib-verse">གཏིང་དཔག་དཀའ་བའི་དགོངས་པ་མ་རྟོགས་ཤིང་། །</p>
    </div>
    <p class="gap"> </p>
    <div class="nobreak">
      <p class="tib-verse">བཀའ་འགལ་ཐུགས་དཀྲུགས་ཐུགས་སུན་སྐྱོན་བརྗོད་ཅིང་། །</p>
    </div>
    <div class="nobreak">
      <p class="tib-verse">ཅི་མཛད་ལེགས་མཐོང་དག་སྣང་འགྲིབ་གྱུར་པ། །</p>
    </div>
    <div class="nobreak">
      <p class="tib-verse">ཡོན་ཏན་རྗེས་སུ་དྲན་པས་བཟོད་པར་གསོལ།</p>
    </div>
    <p class="gap"> </p>
    <div class="nobreak">
      <p class="tib-verse">བླ་མའི་ཐུགས་རྒྱུད་དགོངས་པའི་བྱིན་རླབས་འཕོས། །</p>
    </div>
    <div class="nobreak">
      <p class="tib-verse">ད་ནི་ལས་ངན་བག་ཆགས་སྲབ་གྱུར་པས། །</p>
    </div>
    <div class="nobreak">
      <p class="tib-verse">ལོག་པར་མི་རྟོག་སྙིང་ནས་དམ་བཅའ་འཛིན། །</p>
    </div>
    <div class="nobreak">
      <p class="tib-verse">བརྩེ་བ་ཆེན་པོས་རྗེས་སུ་བཟུང་དུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">མགོན་ཁྱོད་ཡོན་ཏན་གབ་ཅིང་སྐྱོན་སྟོན་པས། །</p>
    </div>
    <div class="nobreak">
      <p class="tib-verse">མ་དག་སེམས་ཅན་མགོ་བོ་རྨོངས་གྱུར་ཅིང་། །</p>
    </div>
    <div class="nobreak">
      <p class="tib-verse">ལས་སྐལ་ལྡན་པའང་ཐེ་ཚོམ་དབང་གྱུར་ཕྱིར། །</p>
    </div>
    <div class="nobreak">
      <p class="tib-verse">གཏིང་དཔག་དཀའ་བའི་ཡོན་ཏན་བསྟན་དུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">རྡོ་རྗེའི་སྐུ་ལ་བགྲེས་རྒུད་མི་མངའ་ཡང་། །</p>
    </div>
    <div class="nobreak">
      <p class="tib-verse">སྐུ་ཚེ་མཐར་ཕྱིན་འགྲོ་དོན་ཡོངས་རྫོགས་ཤིང་། །</p>
    </div>
    <div class="nobreak">
      <p class="tib-verse">ད་དུང་འཁོར་བའི་འཇིག་རྟེན་མ་སྟོངས་བར། །</p>
    </div>
    <div class="nobreak">
      <p class="tib-verse">སྣ་ཚོགས་སྤྲུལ་པས་འགྲོ་དོན་མཛད་དུ་གསོལ།</p>
    </div>
    <p class="gap"> </p>
    <div class="nobreak">
      <p class="tib-verse">རྩེ་གཅིག་གསོལ་བ་བཏབ་པའི་འབྲས་བུ་ཡིས། །</p>
    </div>
    <div class="nobreak">
      <p class="tib-verse">ཞབས་ཏོག་མཐར་ཕྱིན་འགྲོ་དོན་ཡོངས་རྫོགས་ནས། །</p>
    </div>
    <div class="nobreak">
      <p class="tib-verse">ཟག་པ་བག་ཆགས་བཅས་པ་ཡོངས་ཟད་ཅིང་། །</p>
    </div>
    <div class="nobreak">
      <p class="tib-verse">སྣང་བཞི་མཐར་ཕྱིན་འཇའ་ལུས་འགྲུབ་པར་ཤོག །</p>
    </div>
    <p class="gap"> </p>
    <div class="nobreak">
      <p class="tib-verse">དགེ་བས་འགྲོ་ཀུན་སྡུག་བསྔལ་མཚོ་སྐེམས་ནས། །</p>
    </div>
    <div class="nobreak">
      <p class="tib-verse">བདེ་གཤེགས་སྙིང་པོ་རང་རིག་ངོ་ཤེས་ཤིང་། །</p>
    </div>
    <div class="nobreak">
      <p class="tib-verse">སྟོང་ཉིད་བྱང་ཆུབ་སེམས་ཀྱི་འབྲས་སྨིན་ནས། །</p>
    </div>
    <div class="nobreak">
      <p class="tib-verse">སྐུ་གསུམ་རྒྱལ་བའི་ཞིང་དུ་དབུགས་དབྱུང་ཤོག</p>
    </div>
    <p class="gap"> </p>
    <p class="tib-note">ཅེས་པའང་ཁྲོ་ཆེན་ས་དབང་མཆོག་གིས་གསུང་ནན་ལན་གྲངས་གནང་བ་ལྡོག་མི་ནུས་ཏེ་བློ་ངོར་གང་ཤར་ཐོལ་བྱུང་དུ་འཇའ་ལུས་རྡོ་རྗེས་རང་ཆེ་འབྱིན་བའི་རྒྱུར་འགྱུར་ཀྱང་དད་ལྡན་སུན་མི་འབྱིན་པའི་ཕྱིར་སྨྲས་པ་སྟེ་ཡི་གེར་འདུ་བྱེད་སློབ་བུ་འོད་ཟེར་མཐའ་ཡས་ཀྱིས་བགྱིས་པའོ།། །།</p>
    <p class="gap"> </p>
  </body>
</html>
