<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Treasury of Blessings</title>
  </head>
  <body>
    <div class="nobreak">
      <h1 class="tib">༄༅། །གངས་ཅན་ལྗོངས་འདིར་བཀའ་དྲིན་ཆེ་བའི་བླ་མ་རྣམས་རྗེས་སུ་དྲན་པའི་གསོལ་འདེབས་བྱིན་བརླབ་གཏེར་མཛོད་ཅེས་བྱ་བ་བཞུགས།</h1>
      <p class="gap"> </p>
      <p class="tib-verse">རབ་འབྱམས་ཕྱོགས་བཅུའི་རྒྱལ་དང་དེ་སྲས་ཚོགས། །</p>
    </div>
    <div class="nobreak">
      <p class="tib-verse">དགྲ་བཅོམ་གཏད་རབས་གནས་བརྟན་ཆེ་རྣམས་དང་། །</p>
    </div>
    <div class="nobreak">
      <p class="tib-verse">འཛམ་གླིང་རྒྱན་དྲུག་རྨད་བྱུང་སློབ་དཔོན་སོགས། །</p>
    </div>
    <div class="nobreak">
      <p class="tib-verse">འཕགས་ཡུལ་པཎ་གྲུབ་རྣམས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">རྩ་གསུམ་རྒྱ་མཚོའི་ངོ་བོ་པདྨ་འབྱུང་། །</p>
    </div>
    <div class="nobreak">
      <p class="tib-verse">བྱང་ཆུབ་སེམས་དཔའ་མཁན་ཆེན་ཞི་བ་འཚོ། །</p>
    </div>
    <div class="nobreak">
      <p class="tib-verse">གངས་ཅན་བཀའ་དྲིན་མཉམ་མེད་ཁྲི་སྲོང་རྗེ། །</p>
    </div>
    <div class="nobreak">
      <p class="tib-verse">བསྟན་པའི་སྲོལ་འབྱེད་གསུམ་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">བི་མ་ཐོན་མི་སྲོང་བཙན་བཻ་རོ་དང་། །</p>
    </div>
    <div class="nobreak">
      <p class="tib-verse">རྨ་གཉགས་ཀ་ཅོག་རྒྱལ་སྲས་མཆོག་གྲུབ་རྒྱལ། །</p>
    </div>
    <div class="nobreak">
      <p class="tib-verse">མཚོ་རྒྱལ་ནམ་སྙིང་ལ་སོགས་རྗེ་འབངས་ལ། །</p>
    </div>
    <div class="nobreak">
      <p class="tib-verse">བཀའ་དྲིན་དྲན་པའི་ངང་ནས་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">མངའ་བདག་ཁྲི་རལ་དཔལ་ལྡན་མར་མེ་མཛད། །</p>
    </div>
    <div class="nobreak">
      <p class="tib-verse">རིན་བཟང་ཡེ་ཤེས་འོད་དང་འབྲོམ་སྟོན་པ། །</p>
    </div>
    <div class="nobreak">
      <p class="tib-verse">དགོངས་པ་རབ་གསལ་ཀླུ་མེས་ནག་ཚོ་དང་། །</p>
    </div>
    <div class="nobreak">
      <p class="tib-verse">རྔོག་ལོ་ཆེན་པོའི་ཞབས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">འབྲོག་མི་ཁུག་ལྷས་བརྩེ་ཆེན་ཀུན་དགའ་སྙིང་། །</p>
    </div>
    <div class="nobreak">
      <p class="tib-verse">ཆོས་ཀྱི་བློ་གྲོས་ཁྱུང་པོ་རྣལ་འབྱོར་དང་། །</p>
    </div>
    <div class="nobreak">
      <p class="tib-verse">སྨྲི་ཏི་ཛྙཱ་ན་ཤཱཀྱ་ཤྲཱི་རི་སོགས། །</p>
    </div>
    <div class="nobreak">
      <p class="tib-verse">བསྟན་པའི་མངའ་བདག་རྣམས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">སོ་ཟུར་གནུབ་ཉང་དམ་གཙང་བྱམས་གསུམ་དང་། །</p>
    </div>
    <div class="nobreak">
      <p class="tib-verse">སངས་རྒྱས་བླ་མ་ཆོས་དབང་རྒོད་ལྡེམ་རྗེ། །</p>
    </div>
    <div class="nobreak">
      <p class="tib-verse">གླིང་པ་ནུས་ལྡན་ལ་སོགས་གཏེར་བརྒྱུད་ཚོགས། །</p>
    </div>
    <div class="nobreak">
      <p class="tib-verse">བཀའ་གཏེར་རིག་འཛིན་རྣམས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">མི་ལ་རས་དང་རས་ཆུང་རྡོ་རྗེ་གྲགས། །</p>
    </div>
    <div class="nobreak">
      <p class="tib-verse">གྲགས་པ་རྒྱལ་མཚན་རྒྱལ་བ་ཡང་དགོན་པ། །</p>
    </div>
    <div class="nobreak">
      <p class="tib-verse">རྒོད་ཚང་པ་དང་བརྩོན་འགྲུས་བཟང་པོ་སོགས། །</p>
    </div>
    <div class="nobreak">
      <p class="tib-verse">གྲུབ་པའི་དབང་ཕྱུག་རྣམས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">དྲི་མེད་འོད་ཟེར་བུ་སྟོན་རིན་ཆེན་གྲུབ། །</p>
    </div>
    <div class="nobreak">
      <p class="tib-verse">ཆོས་རྗེ་དོལ་པོ་བླ་མ་དམ་པ་དང་། །</p>
    </div>
    <div class="nobreak">
      <p class="tib-verse">རྒྱལ་སྲས་ཐོགས་མེད་ཀུན་དགའ་བཟང་པོ་སོགས། །</p>
    </div>
    <div class="nobreak">
      <p class="tib-verse">ཟླ་བྲལ་བསྟན་འཛིན་རྣམས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཆོས་ཀྱི་བཟང་པོ་ས་སྐྱ་པཎྜི་ཏ། །</p>
    </div>
    <div class="nobreak">
      <p class="tib-verse">ཀུན་མཁྱེན་གཡག་སྟོན་ཤེས་བྱ་ཀུན་རིག་དང་། །</p>
    </div>
    <div class="nobreak">
      <p class="tib-verse">གཞོན་ནུ་བློ་གྲོས་བློ་བཟང་གྲགས་པ་སོགས། །</p>
    </div>
    <div class="nobreak">
      <p class="tib-verse">རིག་པའི་འབྱུང་གནས་རྣམས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཆོས་རྒྱལ་འཕགས་དང་བྱང་སེམས་ཀརྨ་པ། །</p>
    </div>
    <div class="nobreak">
      <p class="tib-verse">ཕག་གྲུ་ཞང་དང་བློ་བཟང་རྒྱ་མཚོ་སོགས། །</p>
    </div>
    <div class="nobreak">
      <p class="tib-verse">གངས་ཅན་བསྟན་འགྲོའི་བདེ་སྐྱིད་སྤེལ་མཛད་པའི། །</p>
    </div>
    <div class="nobreak">
      <p class="tib-verse">སེམས་དཔའ་ཆེན་པོ་རྣམས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">འགོས་ལོ་གཞོན་ནུ་དཔལ་ལྡན་པདྨ་དབང་། །</p>
    </div>
    <div class="nobreak">
      <p class="tib-verse">བློ་གསལ་རྒྱ་མཚོ་འཇམ་མགོན་གནས་གསར་བ། །</p>
    </div>
    <div class="nobreak">
      <p class="tib-verse">མཁྱེན་བརྩེའི་དབང་པོ་བློ་གྲོས་མཐའ་ཡས་སོགས། །</p>
    </div>
    <div class="nobreak">
      <p class="tib-verse">རིས་མེད་བསྟན་འཛིན་རྣམས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">དེ་ལྟར་མི་ཕྱེད་གུས་པས་གསོལ་བཏབ་མཐུས། །</p>
    </div>
    <div class="nobreak">
      <p class="tib-verse">དམ་པ་རྣམས་ཀྱིས་བྱིན་བརླབ་འཇུག་པ་དང་། །</p>
    </div>
    <div class="nobreak">
      <p class="tib-verse">བདག་གཞན་འགྲོ་བའི་སྒྲིབ་གཉིས་ཀུན་བྱང་ནས། །</p>
    </div>
    <div class="nobreak">
      <p class="tib-verse">རྡོ་རྗེ་འཆང་གི་གོ་འཕང་མྱུར་ཐོབ་ཤོག །</p>
    </div>
    <p class="gap"> </p>
    <div class="nobreak">
      <p class="tib-verse">བསྟན་འཛིན་མཆོག་རྣམས་ཞབས་པད་བསྐལ་བརྒྱར་བརྟན། །</p>
    </div>
    <div class="nobreak">
      <p class="tib-verse">བཤད་དང་སྒྲུབ་པའི་བསྟན་པ་ས་སྟེང་ཁྱབ། །</p>
    </div>
    <div class="nobreak">
      <p class="tib-verse">སྐལ་བཟང་རྫོགས་ལྡན་གསར་པའི་དགའ་སྟོན་ཆེ། །</p>
    </div>
    <div class="nobreak">
      <p class="tib-verse">ནུབ་མེད་ཡུན་རིང་རྟག་ཏུ་འཆར་གྱུར་ཅིག །</p>
    </div>
    <p class="gap"> </p>
    <p class="tib-note">ཅེས་པའང་འཇམ་དབྱངས་ཆོས་ཀྱི་བློ་གྲོས་པས་རང་གི་ཁ་བཏོན་བསྙེལ་གསོས་སུ་བྲིས་ཤིང་རྩེ་གཅིག་གསོལ་བ་བཏབ་པ་དགེ་ལེགས་སུ་གྱུར་ཅིག། །།</p>
    <p class="gap"> </p>
  </body>
</html>
