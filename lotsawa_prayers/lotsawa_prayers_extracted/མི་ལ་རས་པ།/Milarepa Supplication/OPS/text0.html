<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Milarepa Supplication</title>
  </head>
  <body>
    <div class="nobreak">
      <h1 class="tib">༄༅། །རྗེ་བཙུན་དབང་ཕྱུག་མི་ལ་བཞད་པ་རྡོ་རྗེའི་གསོལ་འདེབས།</h1>
      <p class="gap"> </p>
      <p class="tib-note">ན་མོ་གུ་རུ་ཌཱ་ཀི་ཡེ།</p>
    </div>
    <p class="tib-note">བཀའ་དྲིན་འགྲན་ཟླ་བྲལ་བའི་རྗེ་བཙུན་དབང་ཕྱུག་བཞད་པ་རྡོ་རྗེའི་བླ་མའི་རྣལ་འབྱོར་ལས། ཐོག་མར་སྐྱབས་འགྲོ་ནི།</p>
    <div class="nobreak">
      <p class="tib-verse">ན་མོ།</p>
    </div>
    <div class="nobreak">
      <p class="tib-verse">བདག་དང་མཁའ་ཁྱབ་ཀྱི་སེམས་ཅན། །</p>
    </div>
    <div class="nobreak">
      <p class="tib-verse">འདི་བཟུང་བྱང་ཆུབ་ཀྱི་བར་དུ། །</p>
    </div>
    <div class="nobreak">
      <p class="tib-verse">སྐྱབས་གནས་བླ་མ་ཡི་ཚོགས་ལ། །</p>
    </div>
    <div class="nobreak">
      <p class="tib-verse">གུས་པའི་ཡིད་ཀྱིས་སྐྱབས་སུ་མཆིའོ། །</p>
    </div>
    <div class="nobreak">
      <p class="tib-verse">མ་གྱུར་སྲིད་པ་ཡི་སེམས་ཅན། །</p>
    </div>
    <div class="nobreak">
      <p class="tib-verse">མྱུར་དུ་བླ་མེད་ཀྱི་བྱང་ཆུབ། །</p>
    </div>
    <div class="nobreak">
      <p class="tib-verse">ཐོབ་པའི་སེམས་མཆོག་ཉིད་བསྐྱེད་དོ། །</p>
    </div>
    <p class="tib-note">བདག་བསྐྱེད་ནི། །</p>
    <div class="nobreak">
      <p class="tib-verse">བདག་ལུས་ཐ་མལ་གྱི་སྣང་ཞེན་རང་སར་སྟོང་། །</p>
    </div>
    <div class="nobreak">
      <p class="tib-verse">མ་འགགས་ཆོས་ཉིད་ཀྱི་རང་མདངས་རྣལ་འབྱོར་མར། །</p>
    </div>
    <div class="nobreak">
      <p class="tib-verse">གསལ་བའི་དབུ་སྟེང་གི་ནམ་མཁར་པད་ཟླའི་སྟེང་། །</p>
    </div>
    <div class="nobreak">
      <p class="tib-verse">བཀའ་དྲིན་འཁོར་མེད་བཞད་པ་ཡི་རྡོ་རྗེ་ནི། །</p>
    </div>
    <div class="nobreak">
      <p class="tib-verse">སྐུ་མདོག་སྔོ་མདངས་རས་དཀར་གྱི་ན་བཟའ་ཅན། །</p>
    </div>
    <div class="nobreak">
      <p class="tib-verse">མཉམ་བཞག་གི་ཕྱག་རྒྱ་སྤྱན་གཉིས་ནམ་མཁར་གཟིགས། །</p>
    </div>
    <div class="nobreak">
      <p class="tib-verse">སྣང་སྟོང་གི་སྐུ་ཅན་ཞབས་གཉིས་སེམས་སྐྱིལ་བཞུགས། །</p>
    </div>
    <div class="nobreak">
      <p class="tib-verse">ཞིང་རབ་འབྱམས་ཀྱི་བླ་མ་སྤྲིན་ལྟར་གཏིབས། །</p>
    </div>
    <div class="nobreak">
      <p class="tib-verse">མ་མཁའ་འགྲོ་རྒྱ་མཚོའི་དབུས་ན་བཞུགས། །</p>
    </div>
    <p class="tib-note">གསོལ་འདེབས་ནི།</p>
    <div class="nobreak">
      <p class="tib-verse">ཨ་ཧོ་ཡེ།</p>
    </div>
    <div class="nobreak">
      <p class="tib-verse">དུས་གསུམ་སངས་རྒྱས་ཀྱི་ངོ་བོ། །</p>
    </div>
    <div class="nobreak">
      <p class="tib-verse">ཆགས་བྲལ་དམ་ཆོས་ཀྱི་འབྱུང་གནས། །</p>
    </div>
    <div class="nobreak">
      <p class="tib-verse">རིག་གྲོལ་དགེ་འདུན་གྱི་གཙོ་མཆོག །</p>
    </div>
    <div class="nobreak">
      <p class="tib-verse">སྐྱབས་གསུམ་ཀུན་འདུས་ཀྱི་ངོ་བོ། །</p>
    </div>
    <div class="nobreak">
      <p class="tib-verse">དྲིན་ཅན་བཞད་པ་རྡོ་རྗེ་དེ་མཁྱེན་ནོ། །</p>
    </div>
    <div class="nobreak">
      <p class="tib-verse">སྐྱབས་གནས་བླ་མ་ཡི་སྤྱི་གཟུགས། །</p>
    </div>
    <div class="nobreak">
      <p class="tib-verse">ཡི་དམ་རྒྱལ་བ་ཡི་ངོ་བོ། །</p>
    </div>
    <div class="nobreak">
      <p class="tib-verse">མཁའ་འགྲོ་རྒྱ་མཚོ་ཡི་གཙོ་མཆོག །</p>
    </div>
    <div class="nobreak">
      <p class="tib-verse">རྩ་གསུམ་ཀུན་འདུས་ཀྱི་ངོ་བོ། །</p>
    </div>
    <div class="nobreak">
      <p class="tib-verse">དྲིན་ཅན་བཞད་པ་རྡོ་རྗེ་དེ་མཁྱེན་ནོ། །</p>
    </div>
    <div class="nobreak">
      <p class="tib-verse">བཀའ་བརྒྱུད་བསྟན་པ་ཡི་གཙུག་རྒྱན། །</p>
    </div>
    <div class="nobreak">
      <p class="tib-verse">གསང་ལམ་སྙན་རྒྱུད་ཀྱི་བདག་པོ། །</p>
    </div>
    <div class="nobreak">
      <p class="tib-verse">སྐལ་ལྡན་སྨིན་གྲོལ་གྱི་ཐབས་མཁས། །</p>
    </div>
    <div class="nobreak">
      <p class="tib-verse">འགྲོ་དོན་ནམ་མཁའ་དང་མཉམ་པའི། །</p>
    </div>
    <div class="nobreak">
      <p class="tib-verse">དྲིན་ཅན་བཞད་པ་རྡོ་རྗེ་དེ་མཁྱེན་ནོ། །</p>
    </div>
    <div class="nobreak">
      <p class="tib-verse">བདག་ནི་འདི་ཕྱི་ཚེ་རབས་ཀུན་ཏུ། །</p>
    </div>
    <div class="nobreak">
      <p class="tib-verse">སྐྱབས་དང་རེ་ས་གཞན་ན་མེད་དོ། །</p>
    </div>
    <div class="nobreak">
      <p class="tib-verse">ཐུགས་རྗེ་ཟུངས་ཤིག་བླ་མ་རྗེ་བཙུན་མཁྱེན་ནོ། །</p>
    </div>
    <div class="nobreak">
      <p class="tib-verse">སྐུ་ཡི་དབང་མཆོག་ལུས་ལ་བསྐུར། །</p>
    </div>
    <div class="nobreak">
      <p class="tib-verse">འཕོ་མེད་འཇའ་ལུས་འགྲུབ་པར་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">གསུང་གི་དབང་མཆོག་ངག་ལ་བཞུགས། །</p>
    </div>
    <div class="nobreak">
      <p class="tib-verse">གྲགས་སྟོང་འགགས་པ་མེད་པར་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">ཐུགས་ཀྱི་དབང་མཆོག་ཡིད་ལ་བཞུགས། །</p>
    </div>
    <div class="nobreak">
      <p class="tib-verse">རིག་སྟོང་ཆོས་སྐུར་རྟོགས་པར་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">མཐར་རྗེ་བཙུན་བླ་མ་འོད་དུ་ཞུ། །</p>
    </div>
    <div class="nobreak">
      <p class="tib-verse">རང་རིག་པའི་གཤིས་དང་གཉིས་མེད་འདྲེས། །</p>
    </div>
    <div class="nobreak">
      <p class="tib-verse">གཞི་རང་གྲོལ་ཆོས་སྐུའི་ཀློང་དུ་ཨཱཿ</p>
    </div>
    <p class="gap"> </p>
    <p class="tib-note">གསོལ་འདེབས་འདི་བཞིན་ཉིད་སྤྲང་སྨྱོན་༧ཤཱཀྱ་ཤྲཱིས་གསོལ་བ་བཏབ་པའོ།། །།</p>
    <p class="gap"> </p>
  </body>
</html>
