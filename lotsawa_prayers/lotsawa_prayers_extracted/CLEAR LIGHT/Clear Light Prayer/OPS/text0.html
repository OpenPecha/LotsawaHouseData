<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Clear Light Prayer</title>
  </head>
  <body>
    <div class="nobreak">
      <h1 class="tib">༄༅། །འོད་གསལ་འཆར་བའི་གསོལ་འདེབས་བཞུགས་སོ།    །</h1>
      <p class="gap"> </p>
      <p class="tib-verse">དྲན་པ་ཙམ་གྱིས་སྲིད་ཞིའི་འཇིགས་འཕྲོག་པ།    །</p>
    </div>
    <div class="nobreak">
      <p class="tib-verse">དཔལ་ལྡན་བླ་མ་མུན་སེལ་སྒྲོན་མེ་ཉིད།    །</p>
    </div>
    <div class="nobreak">
      <p class="tib-verse">བདག་གི་སྙིང་ག་པདྨའི་གདན་བཞུགས་ནས།    །</p>
    </div>
    <div class="nobreak">
      <p class="tib-verse">རང་བྱུང་འོད་གསལ་འཆར་བར་བྱིན་གྱིས་རློབས།    །</p>
    </div>
    <p class="gap"> </p>
    <div class="nobreak">
      <p class="tib-verse">ཐོག་མེད་དུས་ནས་མ་རིག་གཏི་མུག་གི །</p>
    </div>
    <div class="nobreak">
      <p class="tib-verse">མུན་པར་གཉིད་མཐུག་དྲག་པོས་ནོན་པ་བདག  །</p>
    </div>
    <div class="nobreak">
      <p class="tib-verse">རྗེ་བཙུན་བླ་མའི་དྲིན་གྱིས་ཁྱོད་ཐུགས་དང་།    །</p>
    </div>
    <div class="nobreak">
      <p class="tib-verse">རང་སེམས་དབྱེར་མེད་ཤེས་པར་བྱིན་གྱིས་རློབས།    །</p>
    </div>
    <p class="gap"> </p>
    <div class="nobreak">
      <p class="tib-verse">རང་རིག་གསལ་སྟོང་བླ་མའི་ཐུགས་སུ་ཤར།    །</p>
    </div>
    <div class="nobreak">
      <p class="tib-verse">ཟབ་ཞི་སྤྲོས་བྲལ་འོད་གསལ་འདུས་མ་བྱས།    །</p>
    </div>
    <div class="nobreak">
      <p class="tib-verse">སྐྱེ་མེད་ཨ་ཡིག་དཀར་པོ་འོད་འབར་བར།    །</p>
    </div>
    <div class="nobreak">
      <p class="tib-verse">སེམས་ཟིན་དབྱེར་མེད་བསྲེ་ནུས་བྱིན་གྱིས་རློབས།    །</p>
    </div>
    <p class="gap"> </p>
    <div class="nobreak">
      <p class="tib-verse">དེ་ཡི་འོད་ཀྱིས་ཕྱི་ནང་སྣོད་བཅུད་ཀུན།    །</p>
    </div>
    <div class="nobreak">
      <p class="tib-verse">ཡེ་ཤེས་འོད་ཀྱིས་གསལ་བར་གྱུར་པ་དང་།    །</p>
    </div>
    <div class="nobreak">
      <p class="tib-verse">གཉིད་མཐུག་ཀུན་གཞིའི་མུན་པ་དབྱིངས་སུ་དག  །</p>
    </div>
    <div class="nobreak">
      <p class="tib-verse">སྲབ་མཐུག་འོད་གསལ་ཟིན་པར་བྱིན་གྱིས་རློབས།    །</p>
    </div>
    <p class="gap"> </p>
    <div class="nobreak">
      <p class="tib-verse">གཟུང་འཛིན་རྟོག་པའི་སྒྲིབ་པས་མ་གོས་པ།    །</p>
    </div>
    <div class="nobreak">
      <p class="tib-verse">དག་དང་མ་དག་སྣང་བ་ཐམས་ཅད་ཀུན།    །</p>
    </div>
    <div class="nobreak">
      <p class="tib-verse">སྣང་ཡང་ངར་འཛིན་མེད་པ་གསལ་བའི་ངང་།    །</p>
    </div>
    <div class="nobreak">
      <p class="tib-verse">གོམས་འདྲིས་བརྟན་པ་ཐོབ་པར་བྱིན་གྱིས་རློབས།    །</p>
    </div>
    <p class="gap"> </p>
    <div class="nobreak">
      <p class="tib-verse">དེ་ལྟར་བརྩོན་པས་ཚེ་འདིར་གྲོལ་བའམ།    །</p>
    </div>
    <div class="nobreak">
      <p class="tib-verse">བར་དོ་འོད་གསལ་རང་ངོ་ཤེས་པ་དང་།    །</p>
    </div>
    <div class="nobreak">
      <p class="tib-verse">ཆོས་ཉིད་བདེན་པ་མངོན་སུམ་རྟོགས་པ་རུ།    །</p>
    </div>
    <div class="nobreak">
      <p class="tib-verse">རང་རིག་དཔལ་ལྡན་བླ་མས་བྱིན་གྱིས་རློབས།    །</p>
    </div>
    <p class="gap"> </p>
    <p class="tib-note">ཅེས་པའང་ཁའུ་སྐྱེད་ལྷས་དཔོན་སློབ་བཀྲ་ཤིས་རྒྱ་མཚོས་གསུང་བསྐུལ་ངོར།  ཆོས་ཀྱི་བློ་གྲོས་པས་སྒྲོལ་ཕོའི་གཟིམ་ཁང་མངོན་ཁང་ཀྱེ་རྡོར་ཕུག་ཏུ་བྲིས་པའོ།།    །།</p>
    <p class="gap"> </p>
  </body>
</html>
