<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to Jowo Rinpoche</title>
  </head>
  <body>
    <div class="nobreak">
      <h1 class="tib">༄༅། །ཇོ་བོ་རིན་པོ་ཆེར་གསོལ་འདེབས་སྨོན་ལམ་དང་འབྲེལ་བར་དབང་བཞི་ལེན་ཚུལ་བཞུགས།</h1>
      <p class="gap"> </p>
      <p class="tib-verse">རྒྱལ་བ་ཐུབ་དབང་ཉིན་བྱེད་ནི། །</p>
    </div>
    <div class="nobreak">
      <p class="tib-verse">མི་མཇེད་ཞིང་གི་སྒྲོན་མ་སྟེ། །</p>
    </div>
    <div class="nobreak">
      <p class="tib-verse">སྤྲུལ་པས་འཛམ་བུའི་གླིང་འདུལ་བ། །</p>
    </div>
    <div class="nobreak">
      <p class="tib-verse">གང་ལ་སྙིང་ནས་སྐྱབས་སུ་མཆི། །</p>
    </div>
    <p class="gap"> </p>
    <div class="nobreak">
      <p class="tib-verse">ཁྱོད་སྐུ་རིག་གྲོལ་ཉིས་ལྡན་ཏེ། །</p>
    </div>
    <div class="nobreak">
      <p class="tib-verse">གསུང་ནི་འགོག་ལམ་བདེན་གཉིས་ཆོས། །</p>
    </div>
    <div class="nobreak">
      <p class="tib-verse">ཐུགས་ནི་བླ་མ་ཆོས་སྐུའི་ཞལ། །</p>
    </div>
    <div class="nobreak">
      <p class="tib-verse">དཀྱིལ་འཁོར་རྒྱ་མཚོའི་བདག་ཉིད་ལ། །</p>
    </div>
    <div class="nobreak">
      <p class="tib-verse">རྣམ་དག་བདུན་དང་ཆབ་གཅིག་ཏུ། །</p>
    </div>
    <div class="nobreak">
      <p class="tib-verse">ལུས་དང་ལོངས་སྤྱོད་ལྟོས་མེད་འབུལ། །</p>
    </div>
    <div class="nobreak">
      <p class="tib-verse">ལས་ཀྱིས་གཞན་དབང་ཅི་མཐོང་ཡང་། །</p>
    </div>
    <div class="nobreak">
      <p class="tib-verse">ཁྱེད་ཤེས་དམ་བཅའ་བརྟན་པོ་འཛིན། །</p>
    </div>
    <p class="gap"> </p>
    <div class="nobreak">
      <p class="tib-verse">ཁྱོད་ཞལ་མཐོང་བའི་མོས་ཉིད་ལ། །</p>
    </div>
    <div class="nobreak">
      <p class="tib-verse">མོས་གུས་བཟོད་གླག་མེད་པ་དེ། །</p>
    </div>
    <div class="nobreak">
      <p class="tib-verse">བུམ་པའི་དབང་གི་ངོ་བོ་ཉིད། །</p>
    </div>
    <div class="nobreak">
      <p class="tib-verse">ལུས་སྒྲིབ་དག་ནས་སྐུ་རྡོ་རྗེ། །</p>
    </div>
    <div class="nobreak">
      <p class="tib-verse">ད་ལྟ་ཉིད་དུ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཁྱོད་གསུང་སྒྲ་ཚིག་རང་ཚན་ལས། །</p>
    </div>
    <div class="nobreak">
      <p class="tib-verse">འདས་པ་གསང་བ་དམ་པའི་དབང་། །</p>
    </div>
    <div class="nobreak">
      <p class="tib-verse">བདག་གི་ངག་ལ་ཞུགས་པའི་མོད། །</p>
    </div>
    <div class="nobreak">
      <p class="tib-verse">གསུང་གི་རྡོ་རྗེའི་དངོས་གྲུབ་སྩོལ། །</p>
    </div>
    <p class="gap"> </p>
    <div class="nobreak">
      <p class="tib-verse">ཐུགས་ནི་ཟབ་ཞི་སྤྲོས་དང་བྲལ། །</p>
    </div>
    <div class="nobreak">
      <p class="tib-verse">བདེ་ཆེན་བྱང་ཆུབ་ཤེས་རབ་དབང་། །</p>
    </div>
    <div class="nobreak">
      <p class="tib-verse">བདག་གི་རྣམ་ཤེས་ཚོགས་བརྒྱད་ལ། །</p>
    </div>
    <div class="nobreak">
      <p class="tib-verse">འདྲེས་ནས་ཐུགས་ཀྱི་རྡོར་རྗེར་སྩོལ། །</p>
    </div>
    <p class="gap"> </p>
    <div class="nobreak">
      <p class="tib-verse">རྒྱལ་བའི་མཛོད་སྤུ་ལས་སྐྱེས་པའི། །</p>
    </div>
    <div class="nobreak">
      <p class="tib-verse">འོད་ཟེར་ཆེན་པོའི་དབང་མཆོག་གིས། །</p>
    </div>
    <div class="nobreak">
      <p class="tib-verse">ཤེས་བྱའི་སྒྲིབ་པ་རབ་སྤངས་ནས། །</p>
    </div>
    <div class="nobreak">
      <p class="tib-verse">ཀུན་ཏུ་འོད་ཀྱི་ས་ནོན་ཤོག །</p>
    </div>
    <p class="gap"> </p>
    <div class="nobreak">
      <p class="tib-verse">བདག་ལ་སྨོད་དམ་གཤེ་ཡང་རུང་། །</p>
    </div>
    <div class="nobreak">
      <p class="tib-verse">སེམས་ཅན་ཕ་མའི་རང་བཞིན་ལ། །</p>
    </div>
    <div class="nobreak">
      <p class="tib-verse">བྱས་པ་གཟོ་བའི་སྙིང་རྗེ་ཡིས། །</p>
    </div>
    <div class="nobreak">
      <p class="tib-verse">འཁོར་བ་དོང་ནས་སྤྲུག་པར་ཤོག །</p>
    </div>
    <p class="gap"> </p>
    <p class="tib-note">ཅེས་པའང་དད་ལྡན་གྱི་སློབ་མ་ཆོས་ཀྱི་གྲགས་པ་ཇོ་བོ་ཤཱཀྱ་མུ་ནིའི་སྐུ་མདུན་དུ་སྨོན་ལམ་གསོག་པའི་ཚེ་བསྐུལ་བ་བཞིན། རྒྱལ་བའི་མྱུ་གུ་མཁྱེན་བརྩེའི་ལྷས་སོ།། །།</p>
    <p class="gap"> </p>
  </body>
</html>
