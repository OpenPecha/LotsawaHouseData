<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>The Sunlight of Blessings</title>
  </head>
  <body>
    <div class="nobreak">
      <h1 class="tib">༄༅།། །གསོལ་འདེབས་བྱིན་རླབས་ཉི་འོད།</h1>
      <p class="gap"> </p>
      <p class="tib-verse">དུས་གསུམ་རྒྱལ་བ་ཐམས་ཅད་འདུས་པའི་སྐུ། །</p>
    </div>
    <div class="nobreak">
      <p class="tib-verse">མ་ལུས་འགྲོ་ཀུན་འདྲེན་པའི་དེད་དཔོན་མཆོག །</p>
    </div>
    <div class="nobreak">
      <p class="tib-verse">མཁའ་འགྲོ་རྒྱ་མཚོའི་ཚོགས་དཔོན་ཧེ་རུ་ཀ །</p>
    </div>
    <div class="nobreak">
      <p class="tib-verse">ཡིད་བཞིན་ནོར་བུ་ཁྱེད་ལ་སྙིང་ནས་འདུད། །</p>
    </div>
    <p class="gap"> </p>
    <div class="nobreak">
      <p class="tib-verse">ཁྱོད་ལས་ལྷག་པའི་བླ་མ་བདག་ལ་མེད། །</p>
    </div>
    <div class="nobreak">
      <p class="tib-verse">ཁྱོད་ཀྱི་གསུང་ལས་ཉམས་ལེན་བཞན་དུ་མེད། །</p>
    </div>
    <div class="nobreak">
      <p class="tib-verse">དུས་ཀུན་རེ་ལྟོས་གཅིག་པུར་ཁྱོད་བསྟེན་ན། །</p>
    </div>
    <div class="nobreak">
      <p class="tib-verse">ཡིད་བཞིན་ནོར་ཞེས་འབོད་པ་དོན་ལྡན་མཛོད། །</p>
    </div>
    <p class="gap"> </p>
    <div class="nobreak">
      <p class="tib-verse">བདག་ནི་བློ་དམན་སྦྱངས་པ་ཆུང་བས་ན། །</p>
    </div>
    <div class="nobreak">
      <p class="tib-verse">སྤོང་ཀློག་རྒྱ་ཆེར་བྱེད་ལ་མཐུ་ཆུང་ཡང་། །</p>
    </div>
    <div class="nobreak">
      <p class="tib-verse">བླ་མ་མཆོག་དང་འཇམ་དཔལ་གཞོན་ནུ་ཟུང་། །</p>
    </div>
    <div class="nobreak">
      <p class="tib-verse">དབྱེར་མེད་སྤྱི་བོའི་གཙུག་གམ་སྙིང་དབུས་སུ། །</p>
    </div>
    <div class="nobreak">
      <p class="tib-verse">བཞུགས་པར་མོས་ནས་གསོལ་བ་འདེབས་ལགས་ན། །</p>
    </div>
    <div class="nobreak">
      <p class="tib-verse">བྱིན་རླབས་ཐུགས་རྗེའི་བགོ་སྐལ་མི་དམན་པར། །</p>
    </div>
    <div class="nobreak">
      <p class="tib-verse">དབང་གིས་སྨིན་ཅིང་གདམས་པས་རྒྱུད་གྲོལ་ཏེ། །</p>
    </div>
    <div class="nobreak">
      <p class="tib-verse">སྣང་བཞི་མཐའ་རུ་འཁྱོལ་བར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">སྐྱེ་བ་ཀུན་ཏུ་ཁྱེད་དང་མི་འབྲལ་ཞིང་། །</p>
    </div>
    <div class="nobreak">
      <p class="tib-verse">ཏིང་འཛིན་ཡོན་ཏན་རྒྱ་མཚོའི་གཏེར་ལ་དབང་། །</p>
    </div>
    <div class="nobreak">
      <p class="tib-verse">འཇམ་དཔལ་དབྱངས་བཞིན་ནམ་མཁའ་ཇི་སྲིད་དུ། །</p>
    </div>
    <div class="nobreak">
      <p class="tib-verse">མ་ལུས་འགྲོ་བའི་དོན་ལ་བརྩོན་གྱུར་ཅིག །</p>
    </div>
    <p class="gap"> </p>
    <p class="tib-note">ཅེས་སློབ་བུ་དམ་པ་རིག་དོན་གྱི་ངོར་རི་བོ་རྩེ་ལྔའི་ཡང་དབེན་དུ་ངག་དབང་བློ་གྲོས་མཚུངས་མེད་པས་བྲིས་པ་དགེ། །།</p>
    <p class="gap"> </p>
  </body>
</html>
