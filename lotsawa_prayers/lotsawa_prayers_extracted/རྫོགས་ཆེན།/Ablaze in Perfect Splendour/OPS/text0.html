<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Ablaze in Perfect Splendour</title>
  </head>
  <body>
    <div class="nobreak">
      <h1 class="tib">༄༅། །རྫོགས་ཆེན་དོན་གྱི་གསོལ་འདེབས་སྐུ་གསུམ་དག་པ་ཕུན་ཚོགས་དཔལ་འབར་ཞེས་བྱ་བ་བཞུགས།</h1>
      <p class="gap"> </p>
      <p class="tib-verse">ཨོཾ་ཨཱཿཧཱུྃ།</p>
    </div>
    <div class="nobreak">
      <p class="tib-verse">སྐུ་གསུམ་དག་པའི་ཞིང་ཁམས་སུ། །</p>
    </div>
    <div class="nobreak">
      <p class="tib-verse">བྱིན་རླབས་དངོས་གྲུབ་ཕུན་སུམ་ཚོགས། །</p>
    </div>
    <div class="nobreak">
      <p class="tib-verse">རྒྱལ་བ་དགོངས་བརྒྱུད་བླ་མ་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">དུར་ཁྲོད་ཆེན་པོའི་གནས་མཆོག་ཏུ། །</p>
    </div>
    <div class="nobreak">
      <p class="tib-verse">མཆོག་དང་ཐུན་མོང་དངོས་གྲུབ་བརྙེས། །</p>
    </div>
    <div class="nobreak">
      <p class="tib-verse">རིག་འཛིན་བརྡ་བརྒྱུད་བླ་མ་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">དངོས་གྲུབ་འབྱུང་བའི་སྒྲུབ་གནས་སུ། །</p>
    </div>
    <div class="nobreak">
      <p class="tib-verse">རང་གཞན་དོན་གཉིས་ཕུན་སུམ་ཚོགས། །</p>
    </div>
    <div class="nobreak">
      <p class="tib-verse">གང་ཟག་སྙན་བརྒྱུད་བླ་མ་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">སྟུག་པོ་བཀོད་པའི་ཞིང་ཁམས་སུ། །</p>
    </div>
    <div class="nobreak">
      <p class="tib-verse">ཐམས་ཅད་སྐུ་དང་ཡེ་ཤེས་དང༌། །</p>
    </div>
    <div class="nobreak">
      <p class="tib-verse">ཡི་དམ་ཞི་ཁྲོ་རབ་འབྱམས་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">གནས་དང་ཉེ་བའི་ཞིང་ཁམས་སུ། །</p>
    </div>
    <div class="nobreak">
      <p class="tib-verse">དངོས་གྲུབ་ཡིད་བཞིན་ཆར་འབེབས་པའི། །</p>
    </div>
    <div class="nobreak">
      <p class="tib-verse">བདེ་ཆེན་མཁའ་འགྲོ་རིགས་ལྔ་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">རྣམ་དག་སྒྲུབ་པའི་ཞིང་ཁམས་སུ། །</p>
    </div>
    <div class="nobreak">
      <p class="tib-verse">མཐུ་སྟོབས་རྫུ་འཕྲུལ་དཔག་ཏུ་མེད། །</p>
    </div>
    <div class="nobreak">
      <p class="tib-verse">མཁའ་འགྲོ་དམ་ཅན་རྒྱ་མཚོ་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">གདོད་ནས་དག་པ་ཆོས་ཀྱི་དབྱིངས། །</p>
    </div>
    <div class="nobreak">
      <p class="tib-verse">འགྱུར་མེད་རིག་པའི་ཀློང་ཡངས་སུ། །</p>
    </div>
    <div class="nobreak">
      <p class="tib-verse">གནས་རང་སྣང་འོད་གསལ་འོག་མིན་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">རང་རིག་གདོད་ནས་སངས་རྒྱས་ལ། །</p>
    </div>
    <div class="nobreak">
      <p class="tib-verse">སྐུ་དང་ཡེ་ཤེས་ལྷུན་གྱིས་གྲུབ། །</p>
    </div>
    <div class="nobreak">
      <p class="tib-verse">སྟོན་པ་ཡེ་ནས་ཕུན་ཚོགས་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཅིར་སྣང་རང་བྱུང་ཡེ་ཤེས་ངང༌། །</p>
    </div>
    <div class="nobreak">
      <p class="tib-verse">རང་སྣང་རིག་པ་ཚོམ་བུར་བཅས། །</p>
    </div>
    <div class="nobreak">
      <p class="tib-verse">འཁོར་ཀུན་ཡེ་ནས་ལྷུན་རྫོགས་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">མཉམ་རྫོགས་བྱང་ཆུབ་སེམས་ཀྱི་ངང༌། །</p>
    </div>
    <div class="nobreak">
      <p class="tib-verse">ཡེ་ནས་ལྷུན་གྲུབ་རྒྱུ་འབྲས་འདས། །</p>
    </div>
    <div class="nobreak">
      <p class="tib-verse">ཆོས་ཀུན་ཡེ་ནས་རྫོགས་ཆེན་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཐམས་ཅད་འགྱུར་མེད་དག་པའི་ཀློང༌། །</p>
    </div>
    <div class="nobreak">
      <p class="tib-verse">རྟག་པ་རྒྱུན་གྱི་འཁོར་ལོའི་གཞི། །</p>
    </div>
    <div class="nobreak">
      <p class="tib-verse">དུས་བཞི་རྒྱུན་གྱི་འཁོར་ལོ་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཅིར་སྣང་སྐུ་དང་ཡེ་ཤེས་དང༌། །</p>
    </div>
    <div class="nobreak">
      <p class="tib-verse">གྲགས་སྟོང་སྐྱེ་མེད་ཆོས་ཀྱི་སྒྲ། །</p>
    </div>
    <div class="nobreak">
      <p class="tib-verse">དྲན་རིག་ཡེ་ནས་སངས་རྒྱས་ཐུགས། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">རང་སྣང་རིག་པའི་ཀློང་ཆེན་འདིར། །</p>
    </div>
    <div class="nobreak">
      <p class="tib-verse">སྣང་སྲིད་སྣོད་བཅུད་རྣམ་དག་པས། །</p>
    </div>
    <div class="nobreak">
      <p class="tib-verse">འཁོར་བ་མ་སྤངས་དོང་སྤྲུགས་སུ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">རང་རིག་མཁའ་མཉམ་ཀློང་ཆེན་དུ། །</p>
    </div>
    <div class="nobreak">
      <p class="tib-verse">སྐུ་གསུམ་མ་བཙལ་ཡེ་རྫོགས་པས། །</p>
    </div>
    <div class="nobreak">
      <p class="tib-verse">མྱང་འདས་མ་སྒྲུབ་ལྷུན་གྲུབ་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཆོས་ཀུན་བྱང་ཆུབ་སེམས་ཀྱི་ཀློང༌། །</p>
    </div>
    <div class="nobreak">
      <p class="tib-verse">མ་སྦྱངས་མ་བགྲོད་ལྷུན་གྱིས་གྲུབ། །</p>
    </div>
    <div class="nobreak">
      <p class="tib-verse">ཐམས་ཅད་ཡེ་ནས་སངས་རྒྱས་ལ། །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">རིག་པ་ཀ་དག་ཆོས་སྐུའི་ཀློང༌། །</p>
    </div>
    <div class="nobreak">
      <p class="tib-verse">ཟང་ཐང་རྗེན་པར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">རྒྱ་གྲོལ་བར་མེད་ཕྱལ་པའི་ངང༌། །</p>
    </div>
    <div class="nobreak">
      <p class="tib-verse">རྫོགས་པ་ཆེན་པོར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཡེ་ཤེས་ལྷུན་གྲུབ་འོད་གསལ་ཀློང༌། །</p>
    </div>
    <div class="nobreak">
      <p class="tib-verse">དབྱིངས་སྣང་དག་པར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">འཆར་གཞི་མ་འགགས་སྤྲུལ་པའི་ཀློང༌། །</p>
    </div>
    <div class="nobreak">
      <p class="tib-verse">གཟུང་འཛིན་དག་པར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཆོས་ཀུན་རང་བྱུང་རིག་པའི་ཀློང༌། །</p>
    </div>
    <div class="nobreak">
      <p class="tib-verse">འབད་མེད་ཡོངས་གྲོལ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">རྒྱུ་འབྲས་བླང་དོར་བྱ་རྩོལ་འདས། །</p>
    </div>
    <div class="nobreak">
      <p class="tib-verse">གཞི་རྫོགས་ཆོས་སྐུར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཐམས་ཅད་མཉམ་རྫོགས་བྱང་ཆུབ་ཀློང༌། །</p>
    </div>
    <div class="nobreak">
      <p class="tib-verse">ཁམས་གསུམ་ཡོངས་གྲོལ་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">བླ་མ་ཡི་དམ་མཁའ་འགྲོ་ལ། །</p>
    </div>
    <div class="nobreak">
      <p class="tib-verse">རང་གཞན་དོན་དུ་གསོལ་བ་འདེབས། །</p>
    </div>
    <div class="nobreak">
      <p class="tib-verse">དགོངས་པ་ཆོས་ཉིད་ཟད་སར་སྐྱོལ། །</p>
    </div>
    <div class="nobreak">
      <p class="tib-verse">དོན་གཉིས་རྫོགས་པར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">དབྱིངས་ཀ་ནས་དག་པ་ཆོས་ཟད་ངང༌། །</p>
    </div>
    <div class="nobreak">
      <p class="tib-verse">བློ་འདས་ཆོས་སྐུར་ཟང་ཐལ་ལེ། །</p>
    </div>
    <div class="nobreak">
      <p class="tib-verse">བཀའ་བརྒྱུད་བླ་མས་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">རྩ་བའི་བླ་མས་ཐུགས་རྗེས་ཟུངས། །</p>
    </div>
    <p class="gap"> </p>
    <div class="nobreak">
      <p class="tib-verse">རང་སྣང་འོད་གསལ་ལོངས་སྐུའི་ཞིང༌། །</p>
    </div>
    <div class="nobreak">
      <p class="tib-verse">སྐུ་དང་ཐིག་ལེ་མེ་རེ་རེ། །</p>
    </div>
    <div class="nobreak">
      <p class="tib-verse">བཀའ་བརྒྱུད་བླ་མས་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">རྩ་བའི་བླ་མས་ཐུགས་རྗེས་ཟུངས། །</p>
    </div>
    <p class="gap"> </p>
    <div class="nobreak">
      <p class="tib-verse">དབྱིངས་རིག་མཁའ་ལྟར་དག་པའི་ཀློང༌། །</p>
    </div>
    <div class="nobreak">
      <p class="tib-verse">འོད་གསལ་རླུང་སེམས་རྣམ་དག་ཏུ། །</p>
    </div>
    <div class="nobreak">
      <p class="tib-verse">བཀའ་བརྒྱུད་བླ་མས་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">རྩ་བའི་བླ་མས་ཐུགས་རྗེས་ཟུངས། །</p>
    </div>
    <p class="gap"> </p>
    <div class="nobreak">
      <p class="tib-verse">ཐམས་ཅད་ཟབ་མོའི་ཆོས་ཉིད་ཀློང༌། །</p>
    </div>
    <div class="nobreak">
      <p class="tib-verse">ཅི་བསམ་ཡིད་བཞིན་ལྷུན་གྲུབ་ཏུ། །</p>
    </div>
    <div class="nobreak">
      <p class="tib-verse">བཀའ་བརྒྱུད་བླ་མས་བྱིན་གྱིས་རློབས། །</p>
    </div>
    <div class="nobreak">
      <p class="tib-verse">རྩ་བའི་བླ་མས་ཐུགས་རྗེས་ཟུངས། །</p>
    </div>
    <p class="gap"> </p>
    <p class="tib-note">གསོལ་འདེབས་ཆེན་མོ་སྐུ་གསུམ་དག་པ་ཕུན་ཚོགས་དཔལ་འབར་ཞེས་བྱ་བ། ཐེག་པ་མཆོག་གི་རྣལ་འབྱོར་པ་ཀློང་ཆེན་རབ་འབྱམས་ཀྱིས། རྫོགས་པ་ཆེན་པོའི་རྣལ་འབྱོར་བ་རྣམས་ཀྱིས་གསོལ་བ་ཡང་ཡང་བཏབ་པའི་ངོར། ལྷུན་གྲུབ་གླིང་གི་དབེན་གནས་སུ་བཀོད་པ་རྫོགས་སོ།། །།</p>
    <p class="gap"> </p>
  </body>
</html>
