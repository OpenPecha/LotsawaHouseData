<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to the Glorious Karmapas</title>
  </head>
  <body>
    <div class="nobreak">
      <h1 class="tib">༄༅། །དཔལ་ལྡན་ཀརྨ་པའི་སྐྱེས་རབས་ཕྲེང་བར་གསོལ་འདེབས་མོས་གུས་ཀྱི་སྦྲང་རྩི།</h1>
      <p class="gap"> </p>
      <p class="tib-verse">རྒྱལ་བ་ཀུན་གྱི་ཕྲིན་ལས་སྤེལ། །</p>
    </div>
    <div class="nobreak">
      <p class="tib-verse">རིགས་གསུམ་གཅིག་བསྡུས་ཀརྨ་པ། །</p>
    </div>
    <div class="nobreak">
      <p class="tib-verse">དུས་གསུམ་མཁྱེན་པ་མི་ཡི་རྗེ། །</p>
    </div>
    <div class="nobreak">
      <p class="tib-verse">འཇིག་རྟེན་འདྲེན་པར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">སྣང་སྲིད་ཡེ་ཤེས་ཕྱག་རྒྱས་ཐེབས། །</p>
    </div>
    <div class="nobreak">
      <p class="tib-verse">བདེ་ཆེན་ཟུང་འཇུག་གྲུབ་པའི་གཙོ། །</p>
    </div>
    <div class="nobreak">
      <p class="tib-verse">རྣལ་འབྱོར་དབང་ཕྱུག་ཧེ་རུ་ཀ །</p>
    </div>
    <div class="nobreak">
      <p class="tib-verse">ཆོས་ཀྱི་བླ་མར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">སྤྱན་རས་གཟིགས་དབང་མི་ཡི་གཟུགས། །</p>
    </div>
    <div class="nobreak">
      <p class="tib-verse">བརྟན་པའི་འཁོར་ལོའི་མཁྱེན་རབ་ཅན། །</p>
    </div>
    <div class="nobreak">
      <p class="tib-verse">གསང་བ་རྒྱ་མཚོའི་མངའ་བདག་མཆོག །</p>
    </div>
    <div class="nobreak">
      <p class="tib-verse">རང་བྱུང་རྡོ་རྗེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">རྒྱལ་སྲས་བྱང་ཆེན་སྤྱོད་པ་ལས། །</p>
    </div>
    <div class="nobreak">
      <p class="tib-verse">སྙིང་སྟོབས་གོ་ཆ་བརྟན་པོ་བཞེས། །</p>
    </div>
    <div class="nobreak">
      <p class="tib-verse">གཞན་ལ་ཕན་པའི་རྩ་ལག་མཆོག །</p>
    </div>
    <div class="nobreak">
      <p class="tib-verse">རོལ་པའི་རྡོ་རྗེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ལྷར་བཅས་སྲིད་ཞིའི་གཙུག་གི་ནོར། །</p>
    </div>
    <div class="nobreak">
      <p class="tib-verse">བརྟན་གཡོ་ཕྱག་རྒྱ་ཆེན་པོར་སྡོམ། །</p>
    </div>
    <div class="nobreak">
      <p class="tib-verse">གངས་ལྗོངས་བསྟན་པ་ཡོངས་ཀྱི་བདག །</p>
    </div>
    <div class="nobreak">
      <p class="tib-verse">དེ་བཞིན་གཤེགས་པར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཚུལ་ཁྲིམས་ཕུང་པོ་རབ་བརྗིད་ཅིང་། །</p>
    </div>
    <div class="nobreak">
      <p class="tib-verse">ཏིང་འཛིན་མཆོག་ལས་མི་འདའ་ཞིང་། །</p>
    </div>
    <div class="nobreak">
      <p class="tib-verse">ཤེས་རབ་ཟབ་མོའི་དཔལ་འཆང་བ། །</p>
    </div>
    <div class="nobreak">
      <p class="tib-verse">མཐོང་བ་དོན་ལྡན་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཚར་གཅོད་རྗེས་འཛིན་མཐུ་གྲུབ་ཅིང་། །</p>
    </div>
    <div class="nobreak">
      <p class="tib-verse">མཁས་དང་བཙུན་པའི་ཕུལ་དུ་གྱུར། །</p>
    </div>
    <div class="nobreak">
      <p class="tib-verse">མཁྱེན་ནུས་བརྩེ་བའི་གཏེར་ཆེན་པོ། །</p>
    </div>
    <div class="nobreak">
      <p class="tib-verse">ཆོས་གྲགས་རྒྱ་མཚོར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">མི་འཕྲོག་པ་ཡི་ཐུགས་མངའ་ཞིང་། །</p>
    </div>
    <div class="nobreak">
      <p class="tib-verse">ཟབ་དོན་མན་ངག་རྒྱ་མཚོའི་མཛོད། །</p>
    </div>
    <div class="nobreak">
      <p class="tib-verse">ཁམས་གསུམ་ཆོས་ཀྱི་རྒྱལ་པོ་མཆོག །</p>
    </div>
    <div class="nobreak">
      <p class="tib-verse">མི་བསྐྱོད་རྡོ་རྗེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">འཕགས་ཆེན་ས་ལ་རབ་བཞུགས་ཤིང་། །</p>
    </div>
    <div class="nobreak">
      <p class="tib-verse">ལུང་རིགས་ནོར་བུ་གྲམ་པ་བརྡལ། །</p>
    </div>
    <div class="nobreak">
      <p class="tib-verse">འཆད་རྩོད་རྩོམ་ལ་བསྙེངས་བྲལ་བ། །</p>
    </div>
    <div class="nobreak">
      <p class="tib-verse">དབང་ཕྱུག་རྡོ་རྗེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཆོས་བརྒྱད་སྒྱུ་མར་རྟག་ཏུ་གཟིགས། །</p>
    </div>
    <div class="nobreak">
      <p class="tib-verse">རོ་སྙོམས་བརྟུལ་ཞུགས་གྲུབ་པའི་གཙོ། །</p>
    </div>
    <div class="nobreak">
      <p class="tib-verse">ལྷག་པའི་ལྷ་ཡིས་རྗེས་སུ་བཟུང་། །</p>
    </div>
    <div class="nobreak">
      <p class="tib-verse">ཆོས་དབྱིངས་རྡོ་རྗེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ལས་རླུང་དྷུ་ཏིའི་དབྱིངས་སུ་བཅིངས། །</p>
    </div>
    <div class="nobreak">
      <p class="tib-verse">ཀུན་ཏུ་རྟོག་པ་ཐམས་ཅད་ཟད། །</p>
    </div>
    <div class="nobreak">
      <p class="tib-verse">འཕོ་མེད་ཟུང་འཇུག་ཕྱག་རྒྱའི་སྐུ། །</p>
    </div>
    <div class="nobreak">
      <p class="tib-verse">ཡེ་ཤེས་རྡོ་རྗེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">སྤངས་རྟོགས་ཡོན་ཏན་བྱེ་བའི་གཏེར། །</p>
    </div>
    <div class="nobreak">
      <p class="tib-verse">མདོ་སྔགས་ཆོས་ཚུལ་འབྱུང་གནས་ཆེ། །</p>
    </div>
    <div class="nobreak">
      <p class="tib-verse">སྐལ་ལྡན་སྐུ་བཞིར་བཀྲིར་མཛད་པ། །</p>
    </div>
    <div class="nobreak">
      <p class="tib-verse">བྱང་ཆུབ་རྡོ་རྗེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">རྟག་པར་སེམས་ཅན་དོན་ལ་བརྩོན། །</p>
    </div>
    <div class="nobreak">
      <p class="tib-verse">ཐོས་བསམ་སྒོམ་པ་མཐར་སོན་ཅིང་། །</p>
    </div>
    <div class="nobreak">
      <p class="tib-verse">དོན་གཉིས་ལྷུན་གྲུབ་ཆོས་ཀྱི་རྗེ། །</p>
    </div>
    <div class="nobreak">
      <p class="tib-verse">ཐེག་མཆོག་རྡོ་རྗེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">འཁོར་ལོ་སྡོམ་པ་མི་ཡི་གཟུགས། །</p>
    </div>
    <div class="nobreak">
      <p class="tib-verse">ཁྱབ་བདག་རྡོ་རྗེ་སེམས་དཔའི་སྐུ། །</p>
    </div>
    <div class="nobreak">
      <p class="tib-verse">རིགས་རྣམས་ཀུན་འདུས་དཀྱིལ་འཁོར་གཙོ། །</p>
    </div>
    <div class="nobreak">
      <p class="tib-verse">མཁའ་ཁྱབ་རྡོ་རྗེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">སྲིད་འདི་ཇི་སྲིད་གནས་ཀྱི་བར། །</p>
    </div>
    <div class="nobreak">
      <p class="tib-verse">འཕགས་མཆོག་སྤྲུལ་པ་རྒྱུན་མི་ཆད། །</p>
    </div>
    <div class="nobreak">
      <p class="tib-verse">ཕུལ་བྱུང་ངོ་མཚར་གཏམ་མང་གིས། །</p>
    </div>
    <div class="nobreak">
      <p class="tib-verse">ནོར་འཛིན་ཁྱོན་ཀུན་ཁྱབ་གྱུར་ཅིག །</p>
    </div>
    <p class="gap"> </p>
    <div class="nobreak">
      <p class="tib-verse">བདག་ཀྱང་དེང་ནས་བྱང་ཆུབ་བར། །</p>
    </div>
    <div class="nobreak">
      <p class="tib-verse">མགོན་པོས་འབྲལ་མེད་རྗེས་བཟུང་ཞིང་། །</p>
    </div>
    <div class="nobreak">
      <p class="tib-verse">རྒྱལ་བ་སེངྒེའི་ང་རོ་དང་། །</p>
    </div>
    <div class="nobreak">
      <p class="tib-verse">དབྱེར་མེད་མངོན་པར་བྱང་ཆུབ་ཤོག །</p>
    </div>
    <p class="gap"> </p>
    <p class="tib-note">ཅེས་པའང་ཆོས་ཀྱི་བློ་གྲོས་པས་གསོལ་བ་བཏབ་པ་སིདྡྷི་རསྟུ། དགེའོ།། །།</p>
    <p class="gap"> </p>
  </body>
</html>
