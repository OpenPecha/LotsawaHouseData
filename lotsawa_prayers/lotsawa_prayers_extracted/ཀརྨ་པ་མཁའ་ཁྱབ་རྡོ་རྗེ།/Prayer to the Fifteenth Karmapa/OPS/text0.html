<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to the Fifteenth Karmapa</title>
  </head>
  <body>
    <div class="nobreak">
      <h1 class="tib">༄༅། །དཔལ་ལྡན་ཀརྨ་བཅོ་ལྔ་པ་ཆེན་པོ་ལ་གསོལ་བ་འདེབས་པ་གྲུབ་གཉིས་མཆོག་སྟེར།</h1>
      <p class="gap"> </p>
      <p class="tib-verse">ན་མོ་གུ་རུ།</p>
    </div>
    <div class="nobreak">
      <p class="tib-verse">རྒྱལ་བ་སྲས་བཅས་ཀུན་གྱི་ཕྲིན་ལས་བདག །</p>
    </div>
    <div class="nobreak">
      <p class="tib-verse">མཁྱེན་བརྩེ་ནུས་གསུམ་གཅིག་ཏུ་བསྡུས་པའི་གཟུགས། །</p>
    </div>
    <div class="nobreak">
      <p class="tib-verse">མི་བསྐྱོད་མཐོན་མཐིང་ཅོད་པཎ་འཆང་བ་ཆེ། །</p>
    </div>
    <div class="nobreak">
      <p class="tib-verse">དཔལ་ལྡན་ཀརྨ་པ་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">དེ་བཞིན་གཤེགས་པ་ཀུན་གྱི་གསང་བའི་མཛོད། །</p>
    </div>
    <div class="nobreak">
      <p class="tib-verse">མཁའ་ཁྱབ་མཁའ་ཡི་རྡོ་རྗེའི་བདག་ཉིད་ཅན། །</p>
    </div>
    <div class="nobreak">
      <p class="tib-verse">རྫོགས་པའི་སངས་རྒྱས་མི་ཡི་གཟུགས་འཛིན་པ། །</p>
    </div>
    <div class="nobreak">
      <p class="tib-verse">རང་བྱུང་རྟག་པའི་རྡོ་རྗེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཡེ་ཤེས་རྒྱ་མཚོ་ཆེ་ལ་དབང་འབྱོར་ཞིང་། །</p>
    </div>
    <div class="nobreak">
      <p class="tib-verse">ཕྲིན་ལས་རྒྱ་མཚོས་འཁོར་བ་མ་སྟོང་བར། །</p>
    </div>
    <div class="nobreak">
      <p class="tib-verse">སེམས་ཅན་རྒྱ་མཚོ་ཡོངས་སུ་སྨིན་པར་བྱེད། །</p>
    </div>
    <div class="nobreak">
      <p class="tib-verse">ལྷན་སྐྱེས་བདེ་བའི་རྡོ་རྗེར་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">གང་ལ་གསོལ་འདེབས་དེ་ལ་དེར་བྱིན་རློབས། །</p>
    </div>
    <div class="nobreak">
      <p class="tib-verse">ཐུགས་རྗེ་ཐོགས་མེད་ནམ་མཁའི་གློག་ལྟར་མྱུར། །</p>
    </div>
    <div class="nobreak">
      <p class="tib-verse">མགོན་པོ་སྤྱན་རས་གཟིགས་དང་དབྱེར་མི་བྱེད། །</p>
    </div>
    <div class="nobreak">
      <p class="tib-verse">ཁྱབ་བདག་ཀརྨ་པ་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">བདག་གི་སྒོ་གསུམ་དད་པའི་ཞིང་ས་རུ། །</p>
    </div>
    <div class="nobreak">
      <p class="tib-verse">དཔལ་ལྡན་བླ་མའི་བྱིན་བརླབས་ཆར་རྒྱུན་འབེབས། །</p>
    </div>
    <div class="nobreak">
      <p class="tib-verse">བྱང་ཆུབ་སེམས་ཀྱི་མྱུ་གུ་སྨིན་པའི་རྩེར། །</p>
    </div>
    <div class="nobreak">
      <p class="tib-verse">བླ་མ་སྐུ་བཞིའི་འབྲས་བཟང་སྨིན་པར་ཤོག །</p>
    </div>
    <p class="gap"> </p>
    <div class="nobreak">
      <p class="tib-verse">ཚེ་རབས་ཀུན་ཏུ་དཔལ་ལྡན་ཀརྨ་པའི། །</p>
    </div>
    <div class="nobreak">
      <p class="tib-verse">ཞབས་སེན་རྡུལ་བྲལ་པདྨ་དཀར་པོ་དེ། །</p>
    </div>
    <div class="nobreak">
      <p class="tib-verse">ཚངས་གནས་འཁོར་ལོའི་རྒྱན་དུ་ཐོབ་པ་དང་། །</p>
    </div>
    <div class="nobreak">
      <p class="tib-verse">ཡེ་ཤེས་དགོངས་བརྒྱུད་འཕོ་བའི་དབང་བསྐུར་སྩོལ། །</p>
    </div>
    <p class="gap"> </p>
    <div class="nobreak">
      <p class="tib-verse">གང་གི་གསང་གསུམ་ཡིད་ལ་བྱེད་པའི་མཐུས། །</p>
    </div>
    <div class="nobreak">
      <p class="tib-verse">བདག་རྒྱུད་སྨིན་ཅིང་གྲོལ་བའི་དཔལ་ཐོབ་ནས། །</p>
    </div>
    <div class="nobreak">
      <p class="tib-verse">ཕྲིན་ལས་མི་ཟད་ནམ་མཁའི་རྗེས་འགྲོ་བས། །</p>
    </div>
    <div class="nobreak">
      <p class="tib-verse">བསྟན་འགྲོའི་དོན་ཆེན་འགྲུབ་པའི་བཀྲ་ཤིས་ཤོག །</p>
    </div>
    <p class="gap"> </p>
    <p class="tib-note">ཅེས་པའང་ཨ་མཁར་མཆོག་སྤྲུལ་ཐུབ་བསྟན་འཇམ་དཔལ་རྡོ་རྗེས་འདི་ལྟར་བྲིས་ཤིག་ཅེས་གསུངས་གིས་བསྐུལ་བས་འཇམ་དབྱངས་བློ་གྲོས་རྒྱ་མཚོས་དད་མོས་ཀྱི་གེ་སར་འཛུམ་པ་ལས་བྱུང་བ་འདིས་ཀྱང་ཚེ་རབས་ཀུན་ཏུ་བླ་མ་གངས་རིའི་མགོན་པོ་པད་དཀར་འཆང་བས་རྗེས་སུ་འཛིན་པའི་རྒྱུར་གྱུར་ཅིག །སརྦ་ཨརྠ་སིདྡྷི་རསྟུ། མངྒ་ལཾ།། །།</p>
    <p class="gap"> </p>
  </body>
</html>
