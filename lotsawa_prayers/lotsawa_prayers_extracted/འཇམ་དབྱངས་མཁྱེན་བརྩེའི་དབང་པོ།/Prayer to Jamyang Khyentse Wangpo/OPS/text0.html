<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to Jamyang Khyentse Wangpo</title>
  </head>
  <body>
    <div class="nobreak">
      <h1 class="tib">༄༅། །ཐམས་ཅད་མཁྱེན་ཅིང་གཟིགས་པ་འཇམ་དབྱངས་མཁྱེན་བརྩེའི་དབང་པོའི་རྣམ་ཐར་གསོལ་འདེབས་མདོར་བསྡུས།</h1>
      <p class="gap"> </p>
      <p class="tib-verse">ན་མོ་གུར་མཉྫུ་གྷོ་ཥ་ཡ།</p>
    </div>
    <p class="gap"> </p>
    <div class="nobreak">
      <p class="tib-verse">གངས་ལྗོངས་བསྟན་འཛིན་ཡོངས་ཀྱི་གཙུག་གི་རྒྱན། །</p>
    </div>
    <div class="nobreak">
      <p class="tib-verse">ཀུན་གཟིགས་འཇམ་དབྱངས་མཁྱེན་བརྩེའི་དབང་པོ་ནི། །</p>
    </div>
    <div class="nobreak">
      <p class="tib-verse">སྡེ་དགེ་གཏེར་ལྷུང་གཉོས་རིགས་སྐུ་འཁྲུངས་ཤིང་། །</p>
    </div>
    <div class="nobreak">
      <p class="tib-verse">མཚན་ལྡན་བླ་མ་བརྒྱ་དང་ལྔ་བཅུ་བསྟེན། །</p>
    </div>
    <div class="nobreak">
      <p class="tib-verse">གསར་རྙིང་ཆོས་ཚུལ་པོད་ཆེན་བདུན་བརྒྱ་གསན། །</p>
    </div>
    <div class="nobreak">
      <p class="tib-verse">རིས་བྲལ་གྲུབ་མཐའ་ཀུན་གྱི་བསྟན་སྲོག་བཟུང་། །</p>
    </div>
    <div class="nobreak">
      <p class="tib-verse">སྲོལ་ལུགས་སོ་སོའི་སྲོག་གནད་ཟིན་པ་ཡི། །</p>
    </div>
    <div class="nobreak">
      <p class="tib-verse">དམ་པ་མང་བྱོན་སྐྱེས་མཆོག་འདི་ཡི་དྲིན། །</p>
    </div>
    <div class="nobreak">
      <p class="tib-verse">འདི་ལས་བསྟན་རྒྱུན་ཕན་པའི་མགོན་སུ་ཞིག །</p>
    </div>
    <p class="gap"> </p>
    <div class="nobreak">
      <p class="tib-verse">འདི་ཡི་ཕྲིན་ལས་བརྒྱུད་ནས་ས་ཆེན་ཁྱབ། །</p>
    </div>
    <div class="nobreak">
      <p class="tib-verse">ཁྱད་པར་གྲུབ་དབང་ཐང་སྟོང་རྒྱལ་པོ་ནས། །</p>
    </div>
    <div class="nobreak">
      <p class="tib-verse">ད་བར་མ་ཆད་པའི་སྙན་བརྒྱུད་རྣམས། །</p>
    </div>
    <div class="nobreak">
      <p class="tib-verse">ནན་ཏན་མནོས་ནས་ཐུགས་ཉམས་ལེགས་བསྟར་ཏེ། །</p>
    </div>
    <div class="nobreak">
      <p class="tib-verse">གདམས་ངག་གཞན་ལས་གསང་སྤྱོད་སྙན་བརྒྱུད་ལ། །</p>
    </div>
    <div class="nobreak">
      <p class="tib-verse">མཁས་པར་ཞལ་གྱིས་བཞེས་ནས་སྐལ་ལྡན་བསྐྱང་། །</p>
    </div>
    <div class="nobreak">
      <p class="tib-verse">སྙན་བརྒྱུད་འདི་ཡི་བསྟན་པའི་བདག་པོ་གྲུབ། །</p>
    </div>
    <p class="gap"> </p>
    <div class="nobreak">
      <p class="tib-verse">ཐང་སྟོང་སྒྲུབ་ཐབས་སྙིང་པོ་སྐོར་ལྔ་དང་། །</p>
    </div>
    <div class="nobreak">
      <p class="tib-verse">གྲུབ་ཐོབ་ཐུགས་ཏིག་བཀའ་བརྒྱད་མགོན་པོ་སོགས། །</p>
    </div>
    <div class="nobreak">
      <p class="tib-verse">ཡེ་ཤེས་སྐུ་ཅན་དེ་དང་དབྱེར་མེད་པར། །</p>
    </div>
    <div class="nobreak">
      <p class="tib-verse">དགོངས་བརྒྱུད་བྱིན་རླབས་ཕ་ཕོག་ཐུགས་ལ་འཕོས། །</p>
    </div>
    <p class="gap"> </p>
    <div class="nobreak">
      <p class="tib-verse">བཤད་བརྒྱུད་བཅུ་དང་སྒྲུབ་བརྒྱུད་ཤིང་རྟ་བརྒྱད། །</p>
    </div>
    <div class="nobreak">
      <p class="tib-verse">བཀའ་བབས་བདུན་དང་ཁྱད་པར་ཐང་སྟོང་པའི། །</p>
    </div>
    <div class="nobreak">
      <p class="tib-verse">བཀའ་བབས་བརྒྱད་དང་བཀའ་བབས་ལྔ་ལྡན་གྱི། །</p>
    </div>
    <div class="nobreak">
      <p class="tib-verse">སྟོན་མཆོག་འོད་གསལ་སྤྲུལ་པའི་རྡོ་རྗེར་འདུད། །</p>
    </div>
    <p class="gap"> </p>
    <div class="nobreak">
      <p class="tib-verse">མཁྱེན་རབ་ཆེན་པོས་ཡོངས་རྫོགས་བསྟན་གནད་གཟིགས། །</p>
    </div>
    <div class="nobreak">
      <p class="tib-verse">བརྩེ་བ་ཆེན་པོས་གྲངས་མེད་གདུལ་བྱ་སྨིན། །</p>
    </div>
    <div class="nobreak">
      <p class="tib-verse">ནུས་མཐུ་ཆེན་པོས་ཀླ་ཀློ་གདུག་ཅན་བཟློག །</p>
    </div>
    <div class="nobreak">
      <p class="tib-verse">མཁས་གྲུབ་ཆེན་པོ་ཁྱེད་ཀྱི་བྱིན་གྱིས་རློབས། །</p>
    </div>
    <p class="gap"> </p>
    <p class="tib-note">ཞེས་པའང་ཀཿཐོག་སི་ཏུ་ཆོས་ཀྱི་རྒྱ་མཚོ་བཤད་སྒྲུབ་བསྟན་པའི་ཉི་མས་རྗེ་གྲུབ་ཐོབ་ཆེན་པོའི་གསུང་གི་གདན་ས། དཔལ་ཆུ་བོ་རིའི་བླ་བྲང་དུ་སྦྱར་བ་དགེའོ།།</p>
    <p class="gap"> </p>
  </body>
</html>
