<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Descent of Blessings</title>
  </head>
  <body>
    <div class="nobreak">
      <h1 class="tib">༁ྃ༔ ཕུར་པ་ཡང་ཟབ་སྙིང་པོ་ལས༔ བྱིན་འབེབས་བྱིན་རླབས་མྱུར་མགྱོགས་བཞུགས་སོ༔</h1>
      <p class="gap"> </p>
      <p class="tib-note">ཧེ་རུ་ཀ་ལ་ཕྱག་འཚལ་ལོ༔</p>
    </div>
    <p class="tib-note">བྱིན་འབེབས་ནི༔</p>
    <div class="nobreak">
      <p class="tib-verse">ཧཱུྂ༔ ཆོས་ཀྱི་དབྱིངས་ནས་སྐུ་བསྐྱོད་ལ༔</p>
    </div>
    <div class="nobreak">
      <p class="tib-verse">བདེ་གཤེགས་ཞི་ཁྲོས་བྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">དུར་ཁྲོད་བརྒྱད་ནས་སྐུ་བསྐྱོད་ལ༔</p>
    </div>
    <div class="nobreak">
      <p class="tib-verse">རིག་འཛིན་རྣམས་ཀྱིས་བྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">རྔ་ཡབ་གླིང་ནས་སྐུ་བསྐྱོད་ལ༔</p>
    </div>
    <div class="nobreak">
      <p class="tib-verse">རྡོ་རྗེ་ཐོད་ཕྲེང་བྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">ཨོ་རྒྱན་ཡུལ་ནས་སྐུ་བསྐྱོད་ལ༔</p>
    </div>
    <div class="nobreak">
      <p class="tib-verse">མཁའ་འགྲོའི་ཚོགས་ཀྱིས་བྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">ནམ་མཁའི་མཐོང་ནས་སྐུ་བསྐྱོད་ལ༔</p>
    </div>
    <div class="nobreak">
      <p class="tib-verse">རྡོ་རྗེ་ཕྲ་མེན་བྱིན་ཕོག་ཅིག༔</p>
    </div>
    <div class="nobreak">
      <p class="tib-verse">གངས་དཀར་རྩེ་ནས་སྐུ་བསྐྱོད་ལ༔</p>
    </div>
    <div class="nobreak">
      <p class="tib-verse">རྡོ་རྗེ་གིང་ཆེན་བྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">རྒྱ་མཚོའི་གཏིང་ནས་སྐུ་བསྐྱོད་ལ༔</p>
    </div>
    <div class="nobreak">
      <p class="tib-verse">མཚོ་གླིང་མཁའ་འགྲོས་བྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">རྒྱ་བལ་བོད་ཀྱི་སྒྲུབ་གནས་སུ༔</p>
    </div>
    <div class="nobreak">
      <p class="tib-verse">སློབ་དཔོན་པདྨ་འབྱུང་གནས་ཀྱིས༔</p>
    </div>
    <div class="nobreak">
      <p class="tib-verse">བདེ་གཤེགས་སྒྲུབ་པ་བཀའ་བརྒྱད་དང་༔</p>
    </div>
    <div class="nobreak">
      <p class="tib-verse">ཕུར་པའི་དངོས་གྲུབ་བརྙེས་པ་ལྟར༔</p>
    </div>
    <div class="nobreak">
      <p class="tib-verse">དེང་འདིར་བདག་ལ་བྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">མཆོག་དང་ཐུན་མོང་དངོས་གྲུབ་སྩོལ༔</p>
    </div>
    <div class="nobreak">
      <p class="tib-verse">ཧཱུྂ༔ དབུས་ཕྱོགས་སྟོང་གི་འཇིག་རྟེན་གྱི༔</p>
    </div>
    <div class="nobreak">
      <p class="tib-verse">གཟུགས་སྣང་ཐམས་ཅད་ཕུར་པའི་ལྷ༔</p>
    </div>
    <div class="nobreak">
      <p class="tib-verse">སྒྲ་གྲགས་བྷུདྡྷ་ཀཱི་ལ་ཡ༔</p>
    </div>
    <div class="nobreak">
      <p class="tib-verse">བདེ་གཤེགས་ཐུགས་ཀྱི་བྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">ཤར་ཕྱོགས་སྟོང་གི་འཇིག་རྟེན་གྱི༔</p>
    </div>
    <div class="nobreak">
      <p class="tib-verse">གཟུགས་སྣང་ཐམས་ཅད་ཕུར་པའི་ལྷ༔</p>
    </div>
    <div class="nobreak">
      <p class="tib-verse">སྒྲ་གྲགས་བཛྲ་ཀཱི་ལ་ཡ༔</p>
    </div>
    <div class="nobreak">
      <p class="tib-verse">བདེ་གཤེགས་སྐུ་ཡི་བྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">ལྷོ་ཕྱོགས་སྟོང་གི་འཇིགས་རྟེན་གྱི༔</p>
    </div>
    <div class="nobreak">
      <p class="tib-verse">གཟུགས་སྣང་ཐམས་ཅད་ཕུར་པའི་ལྷ༔</p>
    </div>
    <div class="nobreak">
      <p class="tib-verse">སྒྲ་གྲགས་རཏྣ་ཀཱི་ལ་ཡ༔</p>
    </div>
    <div class="nobreak">
      <p class="tib-verse">བདེ་གཤེགས་ཡོན་ཏན་བྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">ནུབ་ཕྱོགས་སྟོང་གི་འཇིག་རྟེན་གྱི༔</p>
    </div>
    <div class="nobreak">
      <p class="tib-verse">གཟུགས་སྣང་ཐམས་ཅད་ཕུར་པའི་ལྷ༔</p>
    </div>
    <div class="nobreak">
      <p class="tib-verse">སྒྲ་གྲགས་པདྨ་ཀཱི་ལ་ཡ༔</p>
    </div>
    <div class="nobreak">
      <p class="tib-verse">བདེ་གཤེགས་གསུང་གི་ཕྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">བྱང་ཕྱོགས་སྟོང་གི་འཇིག་རྟེན་གྱི༔</p>
    </div>
    <div class="nobreak">
      <p class="tib-verse">གཟུགས་སྣང་ཐམས་ཅད་ཕུར་པའི་ལྷ༔</p>
    </div>
    <div class="nobreak">
      <p class="tib-verse">སྒྲ་གྲགས་ཀརྨ་ཀཱི་ལ་ཡ༔</p>
    </div>
    <div class="nobreak">
      <p class="tib-verse">བདེ་གཤེགས་ཕྲིན་ལས་བྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">རིགས་ལྔ་བདེ་གཤེགས་ཞི་ཁྲོའི་ལྷ༔</p>
    </div>
    <div class="nobreak">
      <p class="tib-verse">དུས་གསུམ་རྒྱལ་བ་འཁོར་བཅས་ཀྱིས༔</p>
    </div>
    <div class="nobreak">
      <p class="tib-verse">སྒྲུབ་པའི་གནས་འདིར་བྱིན་ཕོབ་ཅིག༔</p>
    </div>
    <div class="nobreak">
      <p class="tib-verse">དཀྱིལ་འཁོར་འདི་ལ་མདངས་གཅིག་ཕྱུངས༔</p>
    </div>
    <div class="nobreak">
      <p class="tib-verse">རྣལ་འབྱོར་བདག་ལ་དབང་བཞི་བསྐུར༔</p>
    </div>
    <div class="nobreak">
      <p class="tib-verse">བགེགས་དང་ལོག་འདྲེན་བར་ཆད་སོལ༔</p>
    </div>
    <div class="nobreak">
      <p class="tib-verse">རྟགས་དང་མཚན་མ་དངོས་སུ་སྟོན༔</p>
    </div>
    <div class="nobreak">
      <p class="tib-verse">མཆོག་དང་ཐུན་མོང་དངོས་གྲུབ་སྩོལ༔</p>
    </div>
    <div class="nobreak">
      <p class="tib-verse b-space">གུ་རུ་དྷེ་ཝ་དྷཱ་ཀི་ནཱི་ཨ་བེ་ཤ་ཡ་ཕཻཾ་ཕཻཾ༔</p>
    </div>
    <p class="tib-note">བྱིན་རླབས་རྟགས་དང་མཚན་བཟང་པོ་ཡང་༔ དངོས་ཉམས་རྨི་ལམ་དག་ཏུ་འབྱུང་༔ རྟགས་ལ་རེ་དོག་མི་བྱ་ཞིང་༔ བརྩོན་འགྲུས་དྲག་པོས་སྒྲུབ་ལ་འབད༔ ཕྱི་རབས་དོན་ཕྱིར་གཏེར་དུ་སྦས༔ ལས་ཅན་རྣམས་དང་འདི་འཕྲད་ཤོག༔</p>
    <p class="tib-note">ས་མ་ཡ༔ རྒྱ་རྒྱ་རྒྱ༔</p>
    <p class="tib-note">གཏེར་རྒྱ༔ སྦས་རྒྱ༔ ཟབ་རྒྱ༔ ལས་རབ་གླིང་པས་དག་པར་ཕབ་པའོ། ། ། །</p>
    <p class="gap"> </p>
  </body>
</html>
