<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to Götsang Gönpo Dorje</title>
  </head>
  <body>
    <div class="nobreak">
      <h1 class="tib">༄༅། །རྒོད་ཚང་མགོན་པོ་རྡོ་རྗེ་ལ་གསོལ་བ་འདེབས་པ་མོས་གུས་ཀྱི་ཏམྦུ་ར་ཞེས་བྱ་བ།</h1>
      <p class="gap"> </p>
      <p class="tib-verse">རྗེ་བླ་མ་རྣམས་ལ་ཕྱག་འཚལ་ལོ།    །</p>
    </div>
    <p class="gap"> </p>
    <div class="nobreak">
      <p class="tib-verse">གནས་སྤྱི་གཙུག་ཉི་ཟླའི་གདན་སྟེང་ན།    །</p>
    </div>
    <div class="nobreak">
      <p class="tib-verse">དཔལ་བཀའ་དྲིན་མཉམ་མེད་བླ་མ་རྗེ།    །</p>
    </div>
    <div class="nobreak">
      <p class="tib-verse">རྗེ་ཁྱབ་བདག་མགོན་པོ་རྡོ་རྗེ་ལ།    །</p>
    </div>
    <div class="nobreak">
      <p class="tib-verse">བདག་གསོལ་བ་འདེབས་སོ་ཐུགས་རྗེས་ཟུངས།    །</p>
    </div>
    <p class="gap"> </p>
    <div class="nobreak">
      <p class="tib-verse">རྗེ་མི་མངོན་དབྱིངས་ན་བཞུགས་ཙ་ན།    །</p>
    </div>
    <div class="nobreak">
      <p class="tib-verse">མགོན་སངས་རྒྱས་རྣམས་དང་དགོངས་པ་གཅིག  །</p>
    </div>
    <div class="nobreak">
      <p class="tib-verse">དཔལ་ཧེ་རུ་ཀ་དང་སྤྱོད་ཡུལ་མཉམ།    །</p>
    </div>
    <div class="nobreak">
      <p class="tib-verse">རྣལ་འབྱོར་གྱི་དབང་ཕྱུག་གྲུབ་པའི་གཙོ།    །</p>
    </div>
    <p class="gap"> </p>
    <div class="nobreak">
      <p class="tib-verse">རྗེ་ཁྱོད་ལ་གདུང་བས་གསོལ་འདེབས་ན།    །</p>
    </div>
    <div class="nobreak">
      <p class="tib-verse">གསང་གསུམ་གྱི་བྱིན་རླབས་དབང་བསྐུར་སྩོལ།    །</p>
    </div>
    <div class="nobreak">
      <p class="tib-verse">དུས་ད་ལྟ་རྡོ་རྗེའི་བྱིན་ཆེན་ཕོབ།    །</p>
    </div>
    <div class="nobreak">
      <p class="tib-verse">བདག་རྒྱུད་ལ་ཉམས་རྟོགས་བསྐྱེད་དུ་གསོལ།    །</p>
    </div>
    <p class="gap"> </p>
    <div class="nobreak">
      <p class="tib-verse">སྐུ་གདན་གསུམ་ཚང་བའི་དཀྱིལ་འཁོར་ནས།    །</p>
    </div>
    <div class="nobreak">
      <p class="tib-verse">ལུས་བུམ་པའི་དབང་གིས་སྨིན་པ་དང་།    །</p>
    </div>
    <div class="nobreak">
      <p class="tib-verse">རྩ་གདོས་བཅས་སྒྲིབ་པ་དག་པ་དང་།    །</p>
    </div>
    <div class="nobreak">
      <p class="tib-verse">ལུས་སྐུ་ཡི་རྡོ་རྗེར་བདག་སྒྲུབ་མཛོད།    །</p>
    </div>
    <p class="gap"> </p>
    <div class="nobreak">
      <p class="tib-verse">རྗེ་གསུང་གི་རྡོ་རྗེའི་དཀྱིལ་འཁོར་ནས།    །</p>
    </div>
    <div class="nobreak">
      <p class="tib-verse">ངག་གསང་བའི་དབང་གིས་སྨིན་པ་དང་།    །</p>
    </div>
    <div class="nobreak">
      <p class="tib-verse">རླུང་འགྱུར་བཅས་ངག་གི་དྲི་མ་སྦྱངས།    །</p>
    </div>
    <div class="nobreak">
      <p class="tib-verse">ངག་གསུང་གི་རྡོ་རྗེར་གྲུབ་པར་མཛོད།    །</p>
    </div>
    <p class="gap"> </p>
    <div class="nobreak">
      <p class="tib-verse">ཐུགས་རིག་སྟོང་རྡོ་རྗེའི་དཀྱིལ་འཁོར་ནས།    །</p>
    </div>
    <div class="nobreak">
      <p class="tib-verse">ཡིད་ཤེར་ཡེའི་དབང་གིས་སྨིན་པ་དང་།    །</p>
    </div>
    <div class="nobreak">
      <p class="tib-verse">སེམས་ཐིག་ལེ་འཕོ་བའི་དྲི་མ་སྦྱངས།    །</p>
    </div>
    <div class="nobreak">
      <p class="tib-verse">ཡིད་ཐུགས་ཀྱི་རྡོ་རྗེར་གྲུབ་པར་མཛོད།    །</p>
    </div>
    <p class="gap"> </p>
    <div class="nobreak">
      <p class="tib-verse">རྗེ་ཡེ་ཤེས་རྡོ་རྗེའི་དཀྱིལ་འཁོར་ནས།    །</p>
    </div>
    <div class="nobreak">
      <p class="tib-verse">དབང་བཞི་པའི་རྟོགས་པ་བསྐྱེད་པར་མཛོད།    །</p>
    </div>
    <div class="nobreak">
      <p class="tib-verse">ཀུན་གཞི་ཡི་སྒྲིབ་པ་སྦྱོང་བ་དང་།    །</p>
    </div>
    <div class="nobreak">
      <p class="tib-verse">སེམས་རིག་སྟོང་རྡོ་རྗེར་གྲུབ་གྱུར་ཅིག  །</p>
    </div>
    <p class="gap"> </p>
    <div class="nobreak">
      <p class="tib-verse">དད་མོས་ཀྱི་གདུང་ཤུགས་དྲག་ཏུ་བསྐྱེད།    །</p>
    </div>
    <div class="nobreak">
      <p class="tib-verse">མོས་གུས་ཀྱི་ས་གཞི་གཙང་མ་ལ།    །</p>
    </div>
    <div class="nobreak">
      <p class="tib-verse">མགོན་ཡེ་ཤེས་སྐུ་ཡི་གཟུགས་བརྙན་འཆར།    །</p>
    </div>
    <div class="nobreak">
      <p class="tib-verse">ཐུགས་རྒྱུད་ཀྱི་དགོངས་པ་འཕོ་བར་མཛོད།    །</p>
    </div>
    <p class="gap"> </p>
    <div class="nobreak">
      <p class="tib-verse">སྐྱབས་བླ་མ་དཀོན་མཆོག་རྣམ་གསུམ་ལ།    །</p>
    </div>
    <div class="nobreak">
      <p class="tib-verse">ཡིད་ཁྱེད་ཤེས་དད་པས་རྟག་ཏུ་བསྙེན།    །</p>
    </div>
    <div class="nobreak">
      <p class="tib-verse">བདག་ལུས་སེམས་བདེ་སྡུག་ཅི་བྱུང་ཡང་།    །</p>
    </div>
    <div class="nobreak">
      <p class="tib-verse">རྗེ་དམ་པ་རྣམས་ཀྱི་མགོན་སྐྱོབས་མཛོད།    །</p>
    </div>
    <p class="gap"> </p>
    <div class="nobreak">
      <p class="tib-verse">མ་འགྲོ་བ་དྲུག་གི་སེམས་ཅན་རྣམས།    །</p>
    </div>
    <div class="nobreak">
      <p class="tib-verse">བུ་བདག་གི་ཕ་མར་གྱུར་པས་ན།    །</p>
    </div>
    <div class="nobreak">
      <p class="tib-verse">སྡུག་བསྔལ་གྱི་རྒྱ་མཚོ་ཆེན་པོ་ལས།    །</p>
    </div>
    <div class="nobreak">
      <p class="tib-verse">ཐར་པ་དམ་པར་འགོད་ནུས་ཤོག  །</p>
    </div>
    <p class="gap"> </p>
    <div class="nobreak">
      <p class="tib-verse">ལུས་ཡི་དམ་ལྷ་ཡི་གསལ་སྣང་བརྟན།    །</p>
    </div>
    <div class="nobreak">
      <p class="tib-verse">ངག་བཟླས་བརྗོད་ཆུ་བོའི་གཞུང་ལྟར་བརྩོན།    །</p>
    </div>
    <div class="nobreak">
      <p class="tib-verse">སེམས་རང་གྲོལ་ཕྱག་རྒྱ་ཆེན་པོའི་ངང་།    །</p>
    </div>
    <div class="nobreak">
      <p class="tib-verse">དུས་རྟག་ཏུ་ཡེངས་མེད་བརྩོན་པར་ཤོག  །</p>
    </div>
    <p class="gap"> </p>
    <div class="nobreak">
      <p class="tib-verse">དུས་གསུམ་དུ་བསགས་པའི་དགེ་ཚོགས་རྣམས།    །</p>
    </div>
    <div class="nobreak">
      <p class="tib-verse">བློས་གཅིག་ཏུ་བསྡུས་ནས་འགྲོ་ལ་སྦྱིན།    །</p>
    </div>
    <div class="nobreak">
      <p class="tib-verse">མ་མཁའ་ཁྱབ་སེམས་ཅན་མ་ལུས་པ།    །</p>
    </div>
    <div class="nobreak">
      <p class="tib-verse">དཔལ་སྐུ་བཞིའི་དབང་ཕྱུག་ཐོབ་པར་ཤོག  །</p>
    </div>
    <p class="gap"> </p>
    <div class="nobreak">
      <p class="tib-verse">རྗེ་གྲུབ་པའི་དབང་ཕྱུག་ཁྱེད་མཁྱེན་ནོ།    །</p>
    </div>
    <div class="nobreak">
      <p class="tib-verse">དུས་ད་ལྟ་ཉིད་དུ་བྱིན་གྱིས་རློབས།    །</p>
    </div>
    <div class="nobreak">
      <p class="tib-verse">འདུག་ས་འདི་ཉིད་དུ་བྱིན་གྱིས་རློབས།    །</p>
    </div>
    <div class="nobreak">
      <p class="tib-verse">སྟན་ཐོག་འདི་ཉིད་དུ་བྱིན་གྱིས་རློབས་ཤིག  །</p>
    </div>
    <p class="gap"> </p>
    <div class="nobreak">
      <p class="tib-verse">བླ་མ་གྲུབ་བརྒྱའི་གཙུག་རྒྱན།    །</p>
    </div>
    <div class="nobreak">
      <p class="tib-verse">རྒྱལ་བ་རྒོད་ཚང་པ་མགོན་པོ་རྡོ་རྗེ་མཁྱེན་ནོ།    །</p>
    </div>
    <p class="tib-note">ཅེས་བརྒྱ་སྟོང་བརྗོད་ལ་གསོལ་བ་གདབ་བ་བྱའོ།    །</p>
    <p class="gap"> </p>
    <p class="tib-note">ཅེས་པའང་བླ་མ་ཡེ་ཤེས་ལྷུན་གྲུབ་ཀྱི་གསུང་ངོར་ཆོས་ཀྱི་བློ་གྲོས་པས་གསོལ་བ་བཏབ་བའོ།    །དགེའོ།།    །།</p>
    <p class="gap"> </p>
  </body>
</html>
