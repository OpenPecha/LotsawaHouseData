<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer Recalling Life and Liberation</title>
  </head>
  <body>
    <div class="nobreak">
      <h1 class="tib">༄༅། །རྫོགས་ཆེན་པ་རང་བྱུང་རྡོ་རྗེའི་རྣམ་ཐར་གསོལ་འདེབས་བཞུགས།</h1>
      <p class="gap"> </p>
      <p class="tib-verse">སྲིད་ཞི་ཀུན་གྱི་མགོན་པོ་སྤྱན་རས་གཟིགས། །</p>
    </div>
    <div class="nobreak">
      <p class="tib-verse">བཅོམ་ལྡན་འོད་སྲུང་དྲུང་ན་ཀྲྀ་ཀྲྀའི་སྲས། །</p>
    </div>
    <div class="nobreak">
      <p class="tib-verse">ཤཱཀྱ་ཐུབ་པའི་མཆེད་ཟླ་གཅུང་དགའ་བོ། །</p>
    </div>
    <div class="nobreak">
      <p class="tib-verse">དགྲ་བཅོམ་མཚན་བཟང་ལྡན་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཐེག་མཆོག་སྟོན་པ་དགའ་རབ་ཤྲཱི་སེང་། །</p>
    </div>
    <div class="nobreak">
      <p class="tib-verse">དྲི་མེད་བཤེས་གཉེན་སྲོང་བཙན་ཨ་ཀརྨ། །</p>
    </div>
    <div class="nobreak">
      <p class="tib-verse">རྗེ་འབངས་གྲོགས་གསུམ་རྒྱལ་སྲས་ལྷ་རྗེའི་རྒྱུད། །</p>
    </div>
    <div class="nobreak">
      <p class="tib-verse">རྣམ་འཕྲུལ་དུ་མར་ཤར་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">གཞོན་ནུ་རོལ་རྩེད་དུས་ནས་སྙིང་རྗེ་དང་། །</p>
    </div>
    <div class="nobreak">
      <p class="tib-verse">ངེས་འབྱུང་སྐྱོ་ཤས་དྲག་པོས་རྒྱུད་བརླན་ཏེ། །</p>
    </div>
    <div class="nobreak">
      <p class="tib-verse">དབེན་པ་ཁོ་ནར་མོས་པའི་ཞེན་ལོག་གིས། །</p>
    </div>
    <div class="nobreak">
      <p class="tib-verse">འདུ་འཛིའི་གཡུལ་ལས་རྒྱལ་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཉི་ཤུ་རྩ་ལྔའི་ལོ་ནས་ཚོགས་སྦྱོར་ལམ། །</p>
    </div>
    <div class="nobreak">
      <p class="tib-verse">མོས་གུས་སྙིང་རྗེ་བསྐྱེད་རྫོགས་ཐབས་ལམ་ལ། །</p>
    </div>
    <div class="nobreak">
      <p class="tib-verse">སྒྲུབ་པའི་དཀའ་ཐུབ་བསྟེན་པས་ཆོས་ཉིད་དོན། །</p>
    </div>
    <div class="nobreak">
      <p class="tib-verse">མ་ནོར་མངོན་སུམ་མཐོང་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">དཔལ་གྱི་བསམ་ཡས་མཆིམས་ཕུའི་དགེའུ་རུ། །</p>
    </div>
    <div class="nobreak">
      <p class="tib-verse">ཀུན་མཁྱེན་ཞལ་གཟིགས་ལུང་བསྟན་ཐོབ་པའི་མོད། །</p>
    </div>
    <div class="nobreak">
      <p class="tib-verse">ཇི་ལྟ་ཇི་སྙེད་སྤོབས་པའི་གཏེར་གྲོལ་ཏེ། །</p>
    </div>
    <div class="nobreak">
      <p class="tib-verse">མངོན་པའི་ང་རྒྱལ་ཟད་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">རྙིང་བསྟན་རི་མོའི་མར་མེ་ལྟར་གྱུར་དུས། །</p>
    </div>
    <div class="nobreak">
      <p class="tib-verse">རྒྱུད་འབུམ་གླེགས་བམ་རྫོགས་དང་ཆོས་འབྱུང་བསྐྲུན། །</p>
    </div>
    <div class="nobreak">
      <p class="tib-verse">མདོ་སྒྱུ་སེམས་གསུམ་སྙིང་ཏིག་བཀའ་གཏེར་གྱི། །</p>
    </div>
    <div class="nobreak">
      <p class="tib-verse">བསྟན་པ་མ་ནོར་འཛིན་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">སྔ་འགྱུར་གྲུབ་མཐའ་ཆོས་ལུགས་སྣ་ཚོགས་ཀྱིས། །</p>
    </div>
    <div class="nobreak">
      <p class="tib-verse">རྙོག་མར་གྱུར་ལ་གཞན་སྡེས་གཤུང་བའི་ཚེ། །</p>
    </div>
    <div class="nobreak">
      <p class="tib-verse">ཡོན་ཏན་རིན་ཆེན་མཛོད་ཀྱི་ཤིང་རྟ་ཆེས། །</p>
    </div>
    <div class="nobreak">
      <p class="tib-verse">རང་སྡེའི་གྲུབ་མཐའ་སློང་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཐོས་པ་ཉུང་དང་བློ་གྲོས་བླུན་པོ་རྣམས། །</p>
    </div>
    <div class="nobreak">
      <p class="tib-verse">ཁྲོན་པའི་ལག་འགྲོ་རྨོངས་པའི་ཕྱོགས་འཛིན་ཡང་། །</p>
    </div>
    <div class="nobreak">
      <p class="tib-verse">མཁས་དང་དམ་པའི་རྒྱུ་སྐར་ཆེན་པོའི་དབུས། །</p>
    </div>
    <div class="nobreak">
      <p class="tib-verse">བསྟན་པའི་ཉིན་བྱེད་འབར་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">གང་ཞིག་འཕགས་པའི་སྤངས་རྟོགས་བརྙེས་པ་རྣམས། །</p>
    </div>
    <div class="nobreak">
      <p class="tib-verse">རྣམ་རྟོག་རང་རྒྱུད་ལས་འདས་ཆོས་ཉིད་ཕྱིར། །</p>
    </div>
    <div class="nobreak">
      <p class="tib-verse">སྒོམ་བྱུང་ཤེས་རབ་ཟླ་བ་ཉ་གང་ནས། །</p>
    </div>
    <div class="nobreak">
      <p class="tib-verse">ཆོས་ཀྱི་གཏེར་མཛོད་རྙེད་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">དབེན་པ་ཁོ་ནར་སྦས་ཀྱང་ལས་ཅན་རྣམས། །</p>
    </div>
    <div class="nobreak">
      <p class="tib-verse">མཚོ་ལ་ངང་པ་ཇི་བཞིན་རིང་ནས་འདུ། །</p>
    </div>
    <div class="nobreak">
      <p class="tib-verse">སྐལ་མེད་རྟག་ཏུ་བསྙེན་ཀྱང་མི་ཐུལ་ན། །</p>
    </div>
    <div class="nobreak">
      <p class="tib-verse">མང་པོའི་ཚོགས་དཔོན་སྤངས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">མནོག་ཆུང་ཚེ་འདིའི་ཕུན་ཚོགས་ལ་དམིགས་ནས། །</p>
    </div>
    <div class="nobreak">
      <p class="tib-verse">འཇིག་རྟེན་ཆོས་དང་མཐུན་པར་མི་འཇུག་ཀྱང་། །</p>
    </div>
    <div class="nobreak">
      <p class="tib-verse">རྣམ་ཐར་ངོ་ལྐོག་སྤངས་པའི་བརྟུལ་ཞུགས་ལ། །</p>
    </div>
    <div class="nobreak">
      <p class="tib-verse">ས་ར་ཧ་པ་དགྱེས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">བློ་སྣ་ཐུང་ཡང་བསྟན་འགྲོའི་དོན་ལ་བརྩོན། །</p>
    </div>
    <div class="nobreak">
      <p class="tib-verse">ཡང་དག་ལམ་འཇུག་ཆོས་ཚུལ་ཙམ་མི་དམོད། །</p>
    </div>
    <div class="nobreak">
      <p class="tib-verse">བསྟོད་བསྔགས་བཀུར་སྟིས་མི་ཁེངས་སྒྲོ་སྐུར་གྱིས། །</p>
    </div>
    <div class="nobreak">
      <p class="tib-verse">འཇིགས་བྲལ་དཔའ་བོ་ཁྱེད་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">དད་གཤིན་རྫས་ལ་གཟི་བྱིན་མི་བསྒྲུབ་ཅིང་། །</p>
    </div>
    <div class="nobreak">
      <p class="tib-verse">བཀའ་འགྱུར་ལ་སོགས་སྐུ་གསུང་ཐུགས་རྟེན་བསྐྲུན། །</p>
    </div>
    <div class="nobreak">
      <p class="tib-verse">མེས་དབོན་གནས་ལ་ཁྲི་མཆོད་སྲོག་བསླུ་སོགས། །</p>
    </div>
    <div class="nobreak">
      <p class="tib-verse">འབྲེལ་ཚད་དོན་ལྡན་སྦྱོར་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">མཉམ་རྗེས་ཀུན་ཏུ་ཆགས་སྡང་རེ་དོགས་ཀྱིས། །</p>
    </div>
    <div class="nobreak">
      <p class="tib-verse">ཁྱོད་སེམས་འཁྲུགས་པ་མ་ཡིན་དབང་པོ་ལ། །</p>
    </div>
    <div class="nobreak">
      <p class="tib-verse">སྤྱན་རས་གཟིགས་མགོན་བཞུགས་པའི་བྱིན་རླབས་ཀྱིས། །</p>
    </div>
    <div class="nobreak">
      <p class="tib-verse">འགྲོ་དོན་འཁོར་བ་དོང་སྤྲུགས་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ད་དུང་སེམས་ཅན་ཁམས་ནི་མ་རྫོགས་པར། །</p>
    </div>
    <div class="nobreak">
      <p class="tib-verse">གཞན་དོན་འབྱུང་བ་བྱང་ཆུབ་སེམས་གཉིས་ཀྱི། །</p>
    </div>
    <div class="nobreak">
      <p class="tib-verse">ཁྱད་ཆོས་བསླུ་བ་མེད་པ་ཡིན་པའི་ཕྱིར། །</p>
    </div>
    <div class="nobreak">
      <p class="tib-verse">གདུལ་བྱར་མ་གྱུར་སེམས་ཅན་ཡོད་མིན་ཡང་། །</p>
    </div>
    <p class="gap"> </p>
    <div class="nobreak">
      <p class="tib-verse">སློབ་མར་གྱུར་ནས་དམ་ཚིག་དག་པ་དང་། །</p>
    </div>
    <div class="nobreak">
      <p class="tib-verse">བཀའ་བཞིན་བསྒྲུབ་ནས་ཐུགས་ཡིད་འདྲེས་པ་རྣམས། །</p>
    </div>
    <div class="nobreak">
      <p class="tib-verse">ཚེ་རབས་ཀུན་ཏུ་འབྲལ་མེད་རྟེན་འབྲེལ་འགྲིག །</p>
    </div>
    <div class="nobreak">
      <p class="tib-verse">རྣམ་པར་རྒྱལ་བ་ཅན་དང་དབྱེར་མེད་ཤོག །</p>
    </div>
    <p class="gap"> </p>
    <p class="tib-note">ཅེས་པའང་ལས་ཅན་གྱི་སློབ་མ་མདོ་སྨད་པ་འཇིགས་མེད་ཕྲིན་ལས་འོད་ཟེར་གྱི་ནན་ཏན་ཆེན་པོའི་ངོ་མ་ཟློག་པར་ལེགས་བྱས་ཀྱི་ཕྱོགས་ནས་བསྙད་པའོ། །</p>
    <p class="gap"> </p>
  </body>
</html>
