<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Biographical Prayer to Jamyang Khyentse Chökyi Lodrö</title>
  </head>
  <body>
    <div class="nobreak">
      <h1 class="tib">༄༅། །འཇམ་མགོན་བླ་མའི་རྣམ་ཐར་གསོལ་འདེབས་སྙིང་པོ་ངོ་མཚར་བདུད་རྩིའི་ཉིང་ཁུ་བཞུགས་སོ།    །</h1>
      <p class="gap"> </p>
      <p class="tib-verse">ཆོས་དབྱིངས་ཀུན་ཁྱབ་མཁྱེན་གཉིས་ཡེ་ཤེས་སེམས།    །</p>
    </div>
    <div class="nobreak">
      <p class="tib-verse">དག་པའི་ཞིང་ཀུན་སྒྱུ་འཕྲུལ་རྒྱ་མཚོའི་དཔལ།    །</p>
    </div>
    <div class="nobreak">
      <p class="tib-verse">བདག་སོགས་འདུལ་ཕྱིར་འཁོར་ལོའི་དབང་ཕྱུག་ཚུལ།    །</p>
    </div>
    <div class="nobreak">
      <p class="tib-verse">འཇམ་དབྱངས་ཆོས་ཀྱི་བློ་གྲོས་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">འཕགས་བོད་བསྟན་པའི་ཤིང་རྟ་བསྒྲངས་ཡས་ཀྱི།    །</p>
    </div>
    <div class="nobreak">
      <p class="tib-verse">ཡེ་ཤེས་སྤྱི་གཟུགས་མཁྱེན་བརྩེའི་དབང་པོ་ཉིད།    །</p>
    </div>
    <div class="nobreak">
      <p class="tib-verse">བསམ་བཞིན་བསྟན་འགྲོའི་དཔལ་དུ་སྐུ་སྤྲུལ་ནས།    །</p>
    </div>
    <div class="nobreak">
      <p class="tib-verse">རྡོ་རྗེའི་ལུང་གིས་བསྔགས་ལ་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">རྡོ་རྗེ་གདན་དངོས་ཀཿཐོག་ཆོས་ཀྱི་ཁྲིར།    །</p>
    </div>
    <div class="nobreak">
      <p class="tib-verse">ཞབས་པད་བཀོད་ཅིང་ཀུན་གཟིགས་ཆོས་རྒྱ་མཚོས།    །</p>
    </div>
    <div class="nobreak">
      <p class="tib-verse">སྡོམ་པ་གསུམ་གྱི་ཐེག་མཆོག་རྒྱལ་ཐབས་བཀོད།    །</p>
    </div>
    <div class="nobreak">
      <p class="tib-verse">གསན་བསམ་རྣམ་ཐར་རྒྱས་ལ་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">ཕྱི་ནང་རིག་པའི་གནས་ཀུན་ཐུགས་སུ་ཆུད།    །</p>
    </div>
    <div class="nobreak">
      <p class="tib-verse">འཆད་རྩོད་རྩོམ་པས་དག་པའི་རྣམ་ཐར་བསྐྱངས།    །</p>
    </div>
    <div class="nobreak">
      <p class="tib-verse">སྨིན་གྲོལ་ཆོས་ཀྱི་འབྱུང་གནས་བསྟན་མཆོག་གི།</p>
    </div>
    <div class="nobreak">
      <p class="tib-verse">ཤིང་རྟ་གཅིག་པུར་གྱུར་ལ་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">རིམ་གཉིས་ཏིང་འཛིན་ཡོན་ཏན་མངའ་དབང་འབྱོར།    །</p>
    </div>
    <div class="nobreak">
      <p class="tib-verse">གཟུངས་དང་སྤོབས་པའི་གཏེར་མཛོད་དངོས་སུ་གྲོལ།    །</p>
    </div>
    <div class="nobreak">
      <p class="tib-verse">ཟབ་རྒྱས་མདོ་རྒྱུད་གསང་བ་གཟིགས་པས་རྟོགས།    །</p>
    </div>
    <div class="nobreak">
      <p class="tib-verse">འཛིན་སྤེལ་སྡུད་པའི་བྱེད་པོར་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">བཀའ་གདམས་གསར་རྙིང་ལམ་འབྲས་མར་ཤངས་ཀྱི།    །</p>
    </div>
    <div class="nobreak">
      <p class="tib-verse">བཀའ་བརྒྱུད་ཞི་གཅོད་ཇོ་ཞལ་དུས་འཁོར་ལོ།    །</p>
    </div>
    <div class="nobreak">
      <p class="tib-verse">སྔ་འགྱུར་བཀའ་གཏེར་ཡོངས་རྫོགས་ལེགས་གསན་ཅིང་།    །</p>
    </div>
    <div class="nobreak">
      <p class="tib-verse">གངས་ཅན་ཁྱབ་པར་སྤེལ་ལ་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">དོན་གྱི་སྤངས་རྟོགས་འཕགས་པའི་གོ་འཕང་བརྙེས།    །</p>
    </div>
    <div class="nobreak">
      <p class="tib-verse">ཚུར་མཐོང་མཛད་པ་ཆོས་དང་མཐུན་པར་སྟོན།    །</p>
    </div>
    <div class="nobreak">
      <p class="tib-verse">ཆོས་བརྒྱད་བསྙེམས་བྲལ་རེ་དོགས་མདུད་པ་གྲོལ།    །</p>
    </div>
    <div class="nobreak">
      <p class="tib-verse">འཁྲུལ་ཞིག་རྣལ་འབྱོར་དབང་ཕྱུག་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">རྩ་གསུམ་ལྷ་ཡི་དགྱེས་ཞལ་དུས་ཀུན་གཟིགས།    །</p>
    </div>
    <div class="nobreak">
      <p class="tib-verse">ཆོས་ཀྱི་སྒོ་གཏད་བྱིན་བརླབས་རྒྱུན་བསྙེན་པས།    །</p>
    </div>
    <div class="nobreak">
      <p class="tib-verse">དོན་གཉིས་ལྷུན་གྲུབ་བསྟན་འགྲོའི་རྒུད་སེལ་བའི།    །</p>
    </div>
    <div class="nobreak">
      <p class="tib-verse">ཕན་བདེའི་ཉིན་བྱེད་ཆེན་པོར་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">ཀུན་བཟང་རྡོ་རྗེའི་རྣམ་ཐར་མཐར་སོན་ཏེ།    །</p>
    </div>
    <div class="nobreak">
      <p class="tib-verse">ཐ་མའི་མཛད་པ་ངོ་མཚར་བཅས་ཏེ་བསྟན།    །</p>
    </div>
    <div class="nobreak">
      <p class="tib-verse">སླར་ཡང་བསྟན་དང་ལྷག་མའི་གདུལ་བྱའི་ཕྱིར།    །</p>
    </div>
    <div class="nobreak">
      <p class="tib-verse">སྤྲུལ་པའི་ཉིན་བྱེད་འཆར་ལ་གསོལ་བ་འདེབས།    །</p>
    </div>
    <p class="gap"> </p>
    <div class="nobreak">
      <p class="tib-verse">དཔལ་མགོན་བླ་མའི་རྣམ་ཐར་རྗེས་དྲན་པས།    །</p>
    </div>
    <div class="nobreak">
      <p class="tib-verse">གསོལ་བ་བཏབ་བཞིན་བདག་གིས་མངོན་དུ་གྱུར།    །</p>
    </div>
    <div class="nobreak">
      <p class="tib-verse">ཅི་མཛད་ལེགས་མཐོང་མོས་གུས་སྐྱ་རེངས་ཀྱིས།    །</p>
    </div>
    <div class="nobreak">
      <p class="tib-verse">དགོངས་བརྒྱུད་ཉིན་བྱེད་སྙིང་ལ་འདྲེན་གྱུར་ཅིག  །</p>
    </div>
    <p class="gap"> </p>
    <div class="nobreak">
      <p class="tib-verse">མགོན་ཁྱོད་བྱང་ཆུབ་མངོན་བརྙེས་ཚུལ་བསྟན་ཚེ།    །</p>
    </div>
    <div class="nobreak">
      <p class="tib-verse">ཉེ་བའི་སྲས་སུ་གྱུར་ནས་ཐུགས་མཛོད་འཛིན།    །</p>
    </div>
    <div class="nobreak">
      <p class="tib-verse">མཉེས་པ་གསུམ་གྱིས་ཐུགས་ཡིད་གཅིག་འདྲེས་ནས།    །</p>
    </div>
    <div class="nobreak">
      <p class="tib-verse">འཇམ་མགོན་མཛད་པ་མཐའ་དག་བསྒྲུབ་ནུས་ཤོག  །</p>
    </div>
    <p class="gap"> </p>
    <p class="tib-note">ཅེས་པའང་རྗེ་བཙུན་ཐམས་ཅད་གཟིགས་པའི་ཞལ་སློབ་རྒྱལ་རྩེ་ཁྲོ་དགའི་སྲས་སྤྲུལ་སྐུ་རིན་པོ་ཆེས་ལྷ་རྫས་ཀྱི་རྟེན་དང་བཅས།  དགེ་སློང་དམ་ཆོས་གྲགས་པས་ཀྱང་བསྐུལ་ངོར་༧བླ་མ་འཇམ་པའི་རྡོ་རྗེས་རྗེས་སུ་བཟུང་བའི་མདོ་ཁམས་བ་མཁྱེན་བརྩེའི་འོད་ཟེར་བཀྲ་ཤིས་དཔལ་འབྱོར་གྱིས་སྐུ་གདུང་རིན་པོ་ཆེའི་སྤྱན་སྔར་བྲིས་ཤིང་གསོལ་བ་བཏབ་པ་དགེ་ལེགས་སུ་གྱུར་ཅིག  །</p>
    <p class="gap"> </p>
  </body>
</html>
