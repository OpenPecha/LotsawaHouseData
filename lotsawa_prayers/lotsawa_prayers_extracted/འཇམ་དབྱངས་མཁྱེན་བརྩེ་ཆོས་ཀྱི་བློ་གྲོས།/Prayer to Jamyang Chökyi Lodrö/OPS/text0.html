<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to Jamyang Chökyi Lodrö</title>
  </head>
  <body>
    <div class="nobreak">
      <h1 class="tib">༄༅། །མཆོག་སྤྲུལ་ཐམས་ཅད་མཁྱེན་པའི་གསོལ་འདེབས་བྱིན་རླབས་མཆོག་སྩོལ་ཞེས་བྱ་བ་བཞུགས་སོ།།</h1>
      <p class="gap"> </p>
      <p class="tib-verse">དུས་གསུམ་རྒྱལ་བའི་ཡབ་གཅིག་འཇ༵མ་པའི་དབྱ༵ངས། །</p>
    </div>
    <div class="nobreak">
      <p class="tib-verse">ཟབ་རྒྱས་ཆོས༵་ཀྱི༵་དགའ་སྟོན་སྤེལ་སླད་དུ། །</p>
    </div>
    <div class="nobreak">
      <p class="tib-verse">བློ༵་གྲོ༵ས་མཚུངས་མེད་བཤེས་གཉེན་མཆོག་གི་སྐུར། །</p>
    </div>
    <div class="nobreak">
      <p class="tib-verse">ཡོངས་ཤར་ཁྱབ་བདག་བླ་མ་ཞབས་བརྟན་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">ལེགས་གསུང་འདུལ་བའི་ཁྲིམས་ཀྱི་ཡུ་བ་བརྟན། །</p>
    </div>
    <div class="nobreak">
      <p class="tib-verse">བྱང་ཆུབ་སེམས་གཉིས་དར་གྱི་ལྷབ་ལྷུབ་གཡོ། །</p>
    </div>
    <div class="nobreak">
      <p class="tib-verse">གསང་ཆེན་སྨིན་གྲོལ་ནོར་བུའི་ཏོག་ལྡན་པ། །</p>
    </div>
    <div class="nobreak">
      <p class="tib-verse">ཡོངས་འཛིན་བསྟན་པའི་རྒྱལ་མཚན་མཆོག་ལ་འདུད། །</p>
    </div>
    <p class="gap"> </p>
    <div class="nobreak">
      <p class="tib-verse">མང་དུ་ཐོས་པའི་ནོར་གྱིས་རྒྱུད་ཕྱུག་ཅིང་། །</p>
    </div>
    <div class="nobreak">
      <p class="tib-verse">དེ་དོན་བསམ་པའི་སྒྲོ་འདོགས་ནང་ནས་ཆོད། །</p>
    </div>
    <div class="nobreak">
      <p class="tib-verse">རྩེ་གཅིག་བསྒོམ་པའི་ཏིང་འཛིན་བདུད་རྩི་ཡིས། །</p>
    </div>
    <div class="nobreak">
      <p class="tib-verse">རྟོགས་པའི་ལུས་སྟོབས་རྒྱས་པ་དེ་ལ་འདུད། །</p>
    </div>
    <p class="gap"> </p>
    <div class="nobreak">
      <p class="tib-verse">མཁྱེན་པའི་ཡེ་ཤེས་ཟུང་གི་སྤྱན་དང་ལྡན། །</p>
    </div>
    <div class="nobreak">
      <p class="tib-verse">བརྩེ་བའི་ཐུགས་རྗེ་འགྲོ་ཀུན་རྗེས་སུ་འཛིན། །</p>
    </div>
    <div class="nobreak">
      <p class="tib-verse">གང་གི་ནུས་པ་ལུང་རྟོགས་བསྟན་པའི་དཔལ། །</p>
    </div>
    <div class="nobreak">
      <p class="tib-verse">མཚུངས་མེད་བླ་མ་དམ་པའི་ཞབས་ལ་འདུད། །</p>
    </div>
    <p class="gap"> </p>
    <div class="nobreak">
      <p class="tib-verse">འཆད་པའི་ལེགས་བཤད་སྐལ་ལྡན་གདུལ་བྱའི་དཔལ། །</p>
    </div>
    <div class="nobreak">
      <p class="tib-verse">རྩོད་པའི་རིགས་པས་ཕས་རྒོལ་ལོག་ལྟ་འཇོམས། །</p>
    </div>
    <div class="nobreak">
      <p class="tib-verse">རྩོམ་ཕྲེང་རྒྱལ་བསྟན་མཛེས་པའི་རྒྱན་གྱུར་པ། །</p>
    </div>
    <div class="nobreak">
      <p class="tib-verse">སྨྲ་བའི་དབང་པོ་མཆོག་གི་ཞབས་ལ་འདུད། །</p>
    </div>
    <p class="gap"> </p>
    <div class="nobreak">
      <p class="tib-verse">སྙིགས་དུས་གངས་ཅན་བོད་ཀྱི་གདུལ་བྱ་ལ། །</p>
    </div>
    <div class="nobreak">
      <p class="tib-verse">དམིགས་མེད་བརྩེ་བའི་ཐུགས་ཀྱིས་རྟག་དགོངས་ཤིང་། །</p>
    </div>
    <div class="nobreak">
      <p class="tib-verse">བསྡུ་དངོས་བཞི་ཡི་ལེགས་མཛད་མཐའ་ཡས་པས། །</p>
    </div>
    <div class="nobreak">
      <p class="tib-verse">ཕན་བདེའི་དགའ་སྟོན་སྤེལ་མཛད་ཞབས་ལ་འདུད། །</p>
    </div>
    <p class="gap"> </p>
    <div class="nobreak">
      <p class="tib-verse">དེ་ལྟར་རྩེ་གཅིག་གུས་པས་གསོལ་བཏབ་མཐུས། །</p>
    </div>
    <div class="nobreak">
      <p class="tib-verse">དྲི་མེད་ཐུབ་བསྟན་ཕྱོགས་བཅུར་རྒྱས་པ་དང་། །</p>
    </div>
    <div class="nobreak">
      <p class="tib-verse">བསྟན་འཛིན་སྐྱེས་མཆོག་ཞབས་པད་རྟག་བརྟན་ཅིང་། །</p>
    </div>
    <div class="nobreak">
      <p class="tib-verse">རྣམ་དཀར་ཕྲིན་ལས་རྒྱས་པར་མཛད་དུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">ཡུལ་ཕྱོགས་ཀུན་ཏུ་ནད་མུག་འཁྲུགས་རྩོད་སོགས། །</p>
    </div>
    <div class="nobreak">
      <p class="tib-verse">སྙིགས་མའི་དུས་ལྟས་ངན་པ་ཀུན་ཞི་ནས། །</p>
    </div>
    <div class="nobreak">
      <p class="tib-verse">འགྲོ་ཀུན་དགེ་བཅུའི་དཔལ་ལ་སྤྱོད་པ་སོགས། །</p>
    </div>
    <div class="nobreak">
      <p class="tib-verse">རྫོགས་ལྡན་གསར་པའི་བདེ་འབྱོར་རྒྱས་པར་མཛོད། །</p>
    </div>
    <p class="gap"> </p>
    <div class="nobreak">
      <p class="tib-verse">ཁྱད་པར་བདག་ཅག་དེང་ནས་བྱང་ཆུབ་བར། །</p>
    </div>
    <div class="nobreak">
      <p class="tib-verse">མགོན་པོ་ཁྱོད་ཀྱིས་འབྲལ་མེད་རྗེས་བཟུང་ཞིང་། །</p>
    </div>
    <div class="nobreak">
      <p class="tib-verse">ཐོས་བསམ་སྒོམ་པའི་རིམ་པ་མཐར་ཕྱིན་ནས། །</p>
    </div>
    <div class="nobreak">
      <p class="tib-verse">ཐམས་ཅད་གཟིགས་པའི་གོ་འཕང་མྱུར་ཐོབ་ཤོག།</p>
    </div>
    <p class="gap"> </p>
    <p class="tib-note">ཅེས་པ་འདི་ནི་ཡོངས་ཀྱི་དགེ་བའི་བཤེས་གཉེན་མཁྱེན་རབ་བསྟན་འཛིན་གྱིས་བསྐུལ་ངོར། ཤཱཀྱའི་དགེ་སློང་ངག་དབང་ལེགས་པས་སྡེ་གཞུང་མའི་གྲྭ་ཚང་བཤད་སྒྲུབ་དར་རྒྱས་གླིང་དུ་བྲིས་པ་དགེའོ།།</p>
    <p class="gap"> </p>
  </body>
</html>
