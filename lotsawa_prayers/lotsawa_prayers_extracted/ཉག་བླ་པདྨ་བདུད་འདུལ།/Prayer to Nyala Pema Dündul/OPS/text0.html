<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Prayer to Nyala Pema Dündul</title>
  </head>
  <body>
    <div class="TibetanVerse MDFile">
      <h1>
        <em>༄༅། །ཉག་བླ་པདྨ་བདུད་འདུལ་ལ་གསོལ་འདེབས།</em>
      </h1>
      <p>ན་མོ་གུ་རུ།<br />
རྒྱལ་བ་གོང་མ་གྲུབ་ཆེན་ཐམས་ཅད་ཀྱིས། །<br />
མཛད་སྲོལ་བཞིན་དུ་དཀའ་བ་སྣ་ཚོགས་ཕྲད། །<br />
སྦས་ཡུལ་ལྷང་བྲག་ནོར་བུའི་ཡང་རྩེ་ནས། །<br />
ཕྱག་རྫོགས་དབུ་གསུམ་ཆོས་ཀྱི་ཆར་པ་ཕབས། །<br />
རྣལ་འབྱོར་རྡོ་ཟན་ཞབས་ལ་གསོལ་བ་འདེབས། །<br />
སྤྲོས་བྲལ་ཁྱེད་རང་ལྟ་བུར་བྱིན་གྱིས་རློབས། །<br />
འཁོར་བར་ཞེན་པ་ལོག་པར་བྱིན་གྱིས་རློབས། །<br />
བདག་འཛིན་མདུད་པ་གྲོལ་བར་བྱིན་གྱིས་རློབས། །<br />
ཨ་འཐས་གཟུང་འཛིན་གྲོལ་བ་བྱིན་གྱིས་རློབས། །<br />
ཆགས་སྡང་ཕུང་པོ་ཞིག་པར་བྱིན་གྱིས་རློབས། །<br />
དུག་ལྔ་རང་སར་དག་པར་བྱིན་གྱིས་རློབས། །<br />
སྐྱིད་སྡུག་རོ་སྙོམས་ནུས་པར་བྱིན་གྱིས་རློབས། །<br />
འཆི་བ་རྒྱུད་ལ་སྐྱེ་བར་བྱིན་གྱིས་རློབས། །<br />
འགྲོ་དྲུག་ཕ་མ་ཤེས་པར་བྱིན་གྱིས་རློབས། །<br />
སེར་སྣའི་མདུད་པ་གྲོལ་བར་བྱིན་གྱིས་རློབས། །<br />
ཟས་ནོར་སྒྱུ་མ་ཤེས་པར་བྱིན་གྱིས་རློབས། །<br />
ཉམས་དགའ་རི་ཁྲོད་ཟིན་པར་བྱིན་གྱིས་རློབས། །<br />
སྣང་བ་བླ་མ་འཆར་བར་བྱིན་གྱིས་རློབས། །<br />
བྲག་ཕུག་བདེ་ཆེན་འཆར་བར་བྱིན་གྱིས་རློབས། །<br />
མ་བཅོས་བདུན་དང་ལྡན་པར་བྱིན་གྱིས་རློབས། །<br />
ལྟ་བ་ཐང་ལྷོད་མེད་པར་བྱིན་གྱིས་རློབས། །<br />
སྒོམ་པ་འཁོར་ཡུག་འཆར་བར་བྱིན་གྱིས་རློབས། །<br />
སྤྱོད་པ་བླང་དོར་བྲལ་བར་བྱིན་གྱིས་རློབས། །<br />
འབྲས་བུ་རེ་དོགས་གཉིས་མེད་བྱིན་གྱིས་རློབས། །<br />
གདིང་བཞི་མཐའ་རུ་ཕྱིན་པར་བྱིན་གྱིས་རློབས། །<br /><em>ཞེས་གསོལ་འདེབས་འདི་རང་གིས་རང་ལ་སྨྲས་པ་མི་རིགས་ཀྱང་། འོན་ཀྱང་སྐལ་པ་དང་ལྡན་པའི་སྐྱེས་བུ་དམ་པས་མང་པོའི་ཡང་ཡང་བསྐུལ་བའི་ངོར་མ་མཐོང་རྒྱང་གྲགས་སྙན་པོའི་བླུན་རྨོངས་པདྨ་བདུད་འདུལ་གྱིས་སྦྱར་བའོ། །</em></p>
    </div>
  </body>
</html>
