<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>Sevenfold Supplication</title>
  </head>
  <body>
    <div class="nobreak">
      <h1 class="tib">༄༅། །སྒྲོལ་མ་སྐྱབས་བདུན་མ་བཞུགས་སོ། །</h1>
      <p class="gap"> </p>
      <p class="tib-verse">མ་སྐྱེ་བ་མེད་པའི་ཆོས་དབྱིངས་ན། །</p>
    </div>
    <div class="nobreak">
      <p class="tib-verse">ཡུམ་རྗེ་བཙུན་ལྷ་མོ་སྒྲོལ་མ་བཞུགས། །</p>
    </div>
    <div class="nobreak">
      <p class="tib-verse">དེ་སེམས་ཅན་ཀུན་ལ་བདེ་སྟེར་མ། །</p>
    </div>
    <div class="nobreak">
      <p class="tib-verse">བདག་འཇིགས་པ་ཀུན་ལས་བསྐྱབ་ཏུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">རང་ཆོས་སྐུ་ཡིན་པར་མ་ཤེས་པར། །</p>
    </div>
    <div class="nobreak">
      <p class="tib-verse">སེམས་ཉོན་མོངས་དབང་དུ་གྱུར་པ་ཡི། །</p>
    </div>
    <div class="nobreak">
      <p class="tib-verse">མ་འཁོར་བར་འཁྱམས་པའི་སེམས་ཅན་ལ། །</p>
    </div>
    <div class="nobreak">
      <p class="tib-verse">ཡུམ་ལྷ་མོ་ཁྱོད་ཀྱིས་བསྐྱབ་ཏུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">ཆོས་སྙིང་ནས་རྒྱུད་ལ་མ་སྐྱེས་པར། །</p>
    </div>
    <div class="nobreak">
      <p class="tib-verse">ཐ་སྙད་ཚིག་གི་རྗེས་འབྲངས་ནས། །</p>
    </div>
    <div class="nobreak">
      <p class="tib-verse">གྲུབ་མཐའ་ངན་པས་བསླུས་པ་ལ། །</p>
    </div>
    <div class="nobreak">
      <p class="tib-verse">ཡུམ་ཡང་དག་གི་ལྷ་མོས་བསྐྱབ་ཏུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">རྟོགས་པར་དཀའ་བ་རང་གི་སེམས། །</p>
    </div>
    <div class="nobreak">
      <p class="tib-verse">མཐོང་ནས་གོམས་པར་མི་བྱེད་པར། །</p>
    </div>
    <div class="nobreak">
      <p class="tib-verse">བྱ་བ་ངན་པས་གཡེང་བ་ལ། །</p>
    </div>
    <div class="nobreak">
      <p class="tib-verse">ཡུམ་དྲན་པའི་ལྷ་མོས་བསྐྱབ་ཏུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">སེམས་རང་བྱུང་གཉིས་མེད་ཡེ་ཤེས་ལ། །</p>
    </div>
    <div class="nobreak">
      <p class="tib-verse">གཉིས་སུ་འཛིན་པའི་བག་ཆགས་ཀྱིས། །</p>
    </div>
    <div class="nobreak">
      <p class="tib-verse">ཇི་ལྟར་བྱས་ཀྱང་བཅིངས་པ་རྣམས། །</p>
    </div>
    <div class="nobreak">
      <p class="tib-verse">ཐུགས་གཉིས་མེད་ཀྱི་ལྷ་མོས་བསྐྱབ་ཏུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">ཡང་དག་གི་དོན་ལ་གནས་བྱས་ཀྱང་། །</p>
    </div>
    <div class="nobreak">
      <p class="tib-verse">རྒྱུ་འབྲས་ཀྱི་རྟེན་འབྲེལ་མི་ཤེས་པས། །</p>
    </div>
    <div class="nobreak">
      <p class="tib-verse">ཤེས་བྱའི་དོན་ལ་རྨོངས་པ་ལ། །</p>
    </div>
    <div class="nobreak">
      <p class="tib-verse">ཡུམ་ཀུན་མཁྱེན་གྱི་ལྷ་མོས་བསྐྱབ་ཏུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">སྤྲོས་བྲལ་ནམ་མཁའི་མཚན་ཉིད་ཅན། །</p>
    </div>
    <div class="nobreak">
      <p class="tib-verse">ཐམས་ཅད་དེ་དང་དབྱེར་མེད་ཀྱིས། །</p>
    </div>
    <div class="nobreak">
      <p class="tib-verse">ད་དུང་སློབ་མའི་གང་ཟག་ལ། །</p>
    </div>
    <div class="nobreak">
      <p class="tib-verse">ཡུམ་རྫོགས་སངས་རྒྱས་ཀྱིས་བསྐྱབ་ཏུ་གསོལ། །</p>
    </div>
    <p class="gap"> </p>
    <p class="tib-note">ཅེས་པ་ཨེ་ཆུང་ཕུག་ཏུ་རྗེ་འཇིག་རྟེན་མགོན་པོས་འཕགས་མ་སྒྲོལ་མ་བདུན་ཞལ་གཟིགས་དུས་གསོལ་བ་བཏབ་པ་སྐྱབས་བདུན་མར་གྲགས་པ་བྱིན་བརླབས་ཤིན་ཏུ་ཆེ་བར་གྲགས་སོ། །</p>
    <p class="gap"> </p>
  </body>
</html>
