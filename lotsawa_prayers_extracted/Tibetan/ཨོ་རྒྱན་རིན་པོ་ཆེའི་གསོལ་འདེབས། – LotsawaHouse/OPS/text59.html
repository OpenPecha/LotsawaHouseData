<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །དཔལ་རིའི་སྨོན་ལམ་བཞུགས།</h1>
      <p class="gap"> </p>
      <p class="tib-verse b-space">ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ། །</p>
    </div>
    <div class="nobreak">
      <p class="tib-verse">རང་སྣང་རྣམ་དག་པདྨ་འོད་ཀྱི་ཞིང་། །</p>
    </div>
    <div class="nobreak">
      <p class="tib-verse">བཀོད་པ་ཡོངས་རྫོགས་ཟངས་མདོག་དཔལ་གྱི་རིར། །</p>
    </div>
    <div class="nobreak">
      <p class="tib-verse">སྐུ་གསུམ་ཕོ་བྲང་གཞལ་མེད་ཉམས་དགའ་བའི། །</p>
    </div>
    <div class="nobreak">
      <p class="tib-verse">འོག་ཁང་སྤྲུལ་སྐུའི་ཚོགས་ཁང་ཆེན་པོ་ན། །</p>
    </div>
    <div class="nobreak">
      <p class="tib-verse">རྩ་གསུམ་ཀུན་འདུས་ཨོ་རྒྱན་པདྨ་འབྱུང་། །</p>
    </div>
    <div class="nobreak">
      <p class="tib-verse">རིག་འཛིན་དཔའ་བོ་མཁའ་འགྲོའི་འཁོར་གྱིས་བསྐོར། །</p>
    </div>
    <div class="nobreak">
      <p class="tib-verse">གསང་སྔགས་རྡོ་རྗེ་ཐེག་པའི་ཆོས་སྒྲ་སྒྲོགས། །</p>
    </div>
    <div class="nobreak">
      <p class="tib-verse">བར་ཁང་ལོངས་སྐུའི་གཞལ་ཡས་ཁང་ཆེན་དུ། །</p>
    </div>
    <div class="nobreak">
      <p class="tib-verse">འཕགས་མཆོག་ཐུགས་རྗེ་ཆེན་པོ་སྤྱན་རས་གཟིགས། །</p>
    </div>
    <div class="nobreak">
      <p class="tib-verse">སངས་རྒྱས་བྱང་སེམས་འཁོར་གྱིས་བསྐོར་བ་བཞུགས། །</p>
    </div>
    <div class="nobreak">
      <p class="tib-verse">དེ་སྟེང་ཆོས་སྐུའི་ཞིང་ཁམས་འབྱམས་ཀླས་དབུས། །</p>
    </div>
    <div class="nobreak">
      <p class="tib-verse">སྟོན་པ་མགོན་པོ་འོད་སྣང་མཐའ་ཡས་པ། །</p>
    </div>
    <div class="nobreak">
      <p class="tib-verse">རང་ལས་ཐ་མི་དད་པའི་འཁོར་གྱིས་བསྐོར། །</p>
    </div>
    <div class="nobreak">
      <p class="tib-verse">དེ་ལྟར་སྐུ་གསུམ་ཞིང་ཁམས་རྟེན་བརྟེན་པ། །</p>
    </div>
    <div class="nobreak">
      <p class="tib-verse">མངོན་སུམ་བཞིན་དུ་གསལ་བར་དྲན་པ་དང་། །</p>
    </div>
    <div class="nobreak">
      <p class="tib-verse">དད་པས་ཕྱག་མཆོད་གསོལ་བ་བཏབ་པའི་མཐུས། །</p>
    </div>
    <div class="nobreak">
      <p class="tib-verse">བདག་སོགས་གུ་རུའི་རྗེས་འཇུག་སྐལ་ལྡན་རྣམས། །</p>
    </div>
    <div class="nobreak">
      <p class="tib-verse">འཆི་བའི་ཚེ་ན་གནད་གཅོད་མི་འབྱུང་ཞིང་། །</p>
    </div>
    <div class="nobreak">
      <p class="tib-verse">མཁར་ཆེན་གཟའ་སོགས་ཌཱ་ཀིའི་མདུན་བསུས་ནས། །</p>
    </div>
    <div class="nobreak">
      <p class="tib-verse">པདྨ་འོད་ཀྱི་ཞིང་དུ་སྐྱེ་བ་དང་། །</p>
    </div>
    <div class="nobreak">
      <p class="tib-verse">སྨིན་གྲོལ་ལུང་བསྟན་ལམ་ལྔ་ས་བཅུ་རྫོགས། །</p>
    </div>
    <div class="nobreak">
      <p class="tib-verse">ཨོ་རྒྱན་རྗེ་དང་དགོངས་ཀློང་དབྱེར་མེད་ཤོག །</p>
    </div>
    <p class="gap"> </p>
    <p class="tib-note">ཅེས་པའང་དད་སློབ་གླིང་རུ་དགེ་མ་སེང་སྒྲོན་ནས་རིན་གཉིས་ཞོ་བདུན་འཁོར་ལོ་ལྔའི་གྲངས་ལྡན་བཅས་བསྐུལ་ངོར་འཇམ་དབྱངས་ཆོས་ཀྱི་བློ་གྲོས་པས་སྨོན་ཚིག་ཏུ་བྲིས་པ་སིདྡྷི་རསྟུ༎  ༎</p>
    <p class="gap"> </p>
  </body>
</html>
