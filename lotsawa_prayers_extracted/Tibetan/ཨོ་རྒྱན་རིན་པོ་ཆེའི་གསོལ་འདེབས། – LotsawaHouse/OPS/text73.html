<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །ཨོ་རྒྱན་རིན་པོ་ཆེ་ལ་གསོལ་བ་འདེབས་པ་དུས་ངན་སྙིགས་མའི་རྐྱེན་བཟློག་ཅེས་བྱ་བ་བཞུགས་སོ། །</h1>
      <p class="gap"> </p>
      <p class="tib-verse">ན་མོ་གུ་རུ།</p>
    </div>
    <div class="nobreak">
      <p class="tib-verse">རབ་འབྱམས་རྒྱལ་བ་ཡོངས་ཀྱི་སྤྱི་གཟུགས་མཆོག །</p>
    </div>
    <div class="nobreak">
      <p class="tib-verse">རྩ་གསུམ་རབ་འབྱམས་རྒྱ་མཚོ་སྤྲོ་ཞིང་བསྡུ། །</p>
    </div>
    <div class="nobreak">
      <p class="tib-verse">དཀྱིལ་འཁོར་ཀུན་བདག་ཨོ་རྒྱན་རིན་པོ་ཆེ། །</p>
    </div>
    <div class="nobreak">
      <p class="tib-verse">སྙིགས་མ་ལྔ་བདོའི་འགྲོ་ལ་ཐུགས་རྗེས་གཟིགས། །</p>
    </div>
    <p class="gap"> </p>
    <div class="nobreak">
      <p class="tib-verse">ཁྱོད་ཀྱི་སྐུ་ཡི་རྣམ་འཕྲུལ་བསམ་མི་ཁྱབ། །</p>
    </div>
    <div class="nobreak">
      <p class="tib-verse">ཐོད་ཕྲེང་སྡེ་ལྔ་གུ་རུ་མཚན་བརྒྱད་དང༌། །</p>
    </div>
    <div class="nobreak">
      <p class="tib-verse">རྣམ་འཕྲུལ་བཅུ་གཉིས་འཕྲུལ་མཚན་བཞི་བཅུ་སོགས། །</p>
    </div>
    <div class="nobreak">
      <p class="tib-verse">གང་འདུལ་མཚན་དང་ཕྲིན་ལས་མཐའ་ཡས་སྟོན། །</p>
    </div>
    <p class="gap"> </p>
    <div class="nobreak">
      <p class="tib-verse">ཁྱད་པར་སྙིགས་དུས་རྒྱ་འདྲེ་འགོང་པོ་དང༌། །</p>
    </div>
    <div class="nobreak">
      <p class="tib-verse">དམ་སྲི་འབྱུང་པོ་འདུལ་བའི་གཤེད་ཆེན་པོ། །</p>
    </div>
    <div class="nobreak">
      <p class="tib-verse">འཆོལ་བའི་ཁྲོ་རྒྱལ་རྡོ་རྗེ་གྲོ་བོ་ལོད། །</p>
    </div>
    <div class="nobreak">
      <p class="tib-verse">གུ་རུ་རྡོ་རྗེ་དྲག་པོ་རྩལ་ལ་འདུད། །</p>
    </div>
    <p class="gap"> </p>
    <div class="nobreak">
      <p class="tib-verse">མཐུ་སྟོབས་དུས་མཐའི་བསྐལ་མེའི་ཞུགས་ལྟར་རྣོ། །</p>
    </div>
    <div class="nobreak">
      <p class="tib-verse">མ་རུང་ལོག་འདྲེན་བདུད་སྡེའི་ཀླད་འགེམ་ཞིང༌། །</p>
    </div>
    <div class="nobreak">
      <p class="tib-verse">ལྷ་མིན་ཀླ་ཀློའི་དཔུང་ཚོགས་ཕྱེ་མར་འཐག །</p>
    </div>
    <div class="nobreak">
      <p class="tib-verse">འཇོམས་བྱེད་རྡོ་རྗེ་སྲིན་པོར་ཕྱག་འཚལ་བསྟོད། །</p>
    </div>
    <p class="gap"> </p>
    <div class="nobreak">
      <p class="tib-verse">དེ་ལྟར་བསྟོད་ཅིང་གསོལ་བ་བཏབ་པའི་མཐུས། །</p>
    </div>
    <div class="nobreak">
      <p class="tib-verse">ལྔ་བརྒྱ་མཐའ་མར་ལྷག་པའི་བསྟན་དང་འགྲོར། །</p>
    </div>
    <div class="nobreak">
      <p class="tib-verse">གུ་རུའི་མཁྱེན་པའི་སྤྱན་གྱིས་བཙའ་བ་དང༌། །</p>
    </div>
    <div class="nobreak">
      <p class="tib-verse">བྱམས་པའི་ཕྱག་གིས་དྲངས་པར་མཛད་དུ་གསོལ། །</p>
    </div>
    <div class="nobreak">
      <p class="tib-verse">འཇིག་རྟེན་པ་ཀུན་ཡང་དག་ལྟ་ལ་གནས། །</p>
    </div>
    <div class="nobreak">
      <p class="tib-verse">དུས་ཀྱི་རྒུད་པ་ཉེ་བར་ཞི་བ་དང༌། །</p>
    </div>
    <div class="nobreak">
      <p class="tib-verse">བདེ་སྐྱིད་རྫོགས་ལྡན་དཔལ་ལ་ལོངས་སྤྱོད་ཅིང༌། །</p>
    </div>
    <div class="nobreak">
      <p class="tib-verse">བྱམས་པའི་སེམས་དང་ལྡན་པར་མཛད་དུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">རྒྱལ་བའི་བསྟན་པ་རིན་ཆེན་སྒྲོན་མེ་འབར། །</p>
    </div>
    <div class="nobreak">
      <p class="tib-verse">བསྟན་པ་འཛིན་རྣམས་འཆི་མེད་ལང་ཚོ་བརྙེས། །</p>
    </div>
    <div class="nobreak">
      <p class="tib-verse">དགེ་འདུན་མི་ཕྱེད་རོལ་མཚོ་ལྟར་རྒྱས་ཤིང༌། །</p>
    </div>
    <div class="nobreak">
      <p class="tib-verse">སྤངས་ཀློག་མཛད་ཕྲིན་རྒྱས་པར་མཛད་དུ་གསོལ། །</p>
    </div>
    <p class="gap"> </p>
    <div class="nobreak">
      <p class="tib-verse">ཁྱད་པར་བསྟན་འགྲོའི་བདེ་སྐྱིད་པད་མོ་ལ། །</p>
    </div>
    <div class="nobreak">
      <p class="tib-verse">གནོད་པའི་ལྷ་མིན་བ་མོའི་ཚོགས་མཐའ་དག །</p>
    </div>
    <div class="nobreak">
      <p class="tib-verse">ཁྱོད་ཀྱི་ཐུགས་རྗེའི་ཚ་ཟེར་རེག་པའི་མོད། །</p>
    </div>
    <div class="nobreak">
      <p class="tib-verse">ནུས་མེད་མྱུར་དུ་ཞི་བར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">བདག་ཅག་གུ་རུའི་རྗེས་སུ་འཇུག་པ་རྣམས། །</p>
    </div>
    <div class="nobreak">
      <p class="tib-verse">ཚེ་རབས་ཀུན་ཏུ་འབྲལ་མེད་རྗེས་འཛིན་ཅིང༌། །</p>
    </div>
    <div class="nobreak">
      <p class="tib-verse">ཞབས་སྟེགས་ཆུ་སྐྱེས་སྤྱི་བོར་བཀོད་པ་དང༌། །</p>
    </div>
    <div class="nobreak">
      <p class="tib-verse">གསང་གསུམ་བྱིན་རླབས་སྙིང་དབུས་སིམ་གྱུར་ཅིག །</p>
    </div>
    <p class="gap"> </p>
    <div class="nobreak">
      <p class="tib-verse">ཕྱི་ནང་གསང་བའི་བར་ཆད་ཞི་བ་དང༌། །</p>
    </div>
    <div class="nobreak">
      <p class="tib-verse">ཚེ་བསོད་དཔལ་འབྱོར་ཡེ་ཤེས་ཡོན་ཏན་འཕེལ། །</p>
    </div>
    <div class="nobreak">
      <p class="tib-verse">ཆོས་བཞིན་སྤྱོད་བའི་བྱ་བས་དུས་འདའ་ཞིང༌། །</p>
    </div>
    <div class="nobreak">
      <p class="tib-verse">བཤད་སྒྲུབ་ཕྲིན་ལས་འཕེལ་བའི་བཀྲ་ཤིས་ཤོག །</p>
    </div>
    <p class="gap"> </p>
    <p class="tib-note">ཅེས་པའང་དབང་ཆེན་སྤྲེལ་ལོ་སྤྲེལ་ཟླའི་ཚེས་བཅུར་ལྷོ་བྲག་མཁར་ཆུ་ལྕགས་ཕུར་ཅན་གྱི་ཚོགས་ཁང་ཆེན་པོར་བླ་མ་གསང་བ་འདུས་པའི་ཚེས་བཅུའི་དུས་སྟོན་ལ་ལོངས་སྤྱོད་པའི་སྐབས་པདྨ་ཡེ་ཤེས་རྡོ་རྗེའམ། ཆོས་ཀྱི་བློ་གྲོས་པས་གསོལ་བ་བཏབ་པ་དགེ་ལེགས་སུ་གྱུར་ཅིག། །།</p>
    <p class="gap"> </p>
  </body>
</html>
