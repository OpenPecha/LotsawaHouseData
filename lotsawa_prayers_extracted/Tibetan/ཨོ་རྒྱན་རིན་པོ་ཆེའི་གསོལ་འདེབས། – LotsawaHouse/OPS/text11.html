<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །ཨོ་རྒྱན་རིན་པོ་ཆེའི་གསོལ་འདེབས་ཐུགས་དམ་རྒྱུད་སྐུལ་ཞེས་བྱ་བ་བཞུགས་སོ། །</h1>
      <p class="gap"> </p>
      <p class="tib-verse">ཕྱོགས་དུས་རྒྱལ་བ་ཀུན་གྱི་ངོ་བོ་ཉིད། །</p>
    </div>
    <div class="nobreak">
      <p class="tib-verse">སངས་རྒྱས་གཞན་ལས་ཐུགས་རྗེ་ཕྲིན་ལས་མྱུར། །</p>
    </div>
    <div class="nobreak">
      <p class="tib-verse">བོད་ཁམས་སྐྱོང་བར་ཞལ་གྱིས་བཞེས་པ་ཡི། །</p>
    </div>
    <div class="nobreak">
      <p class="tib-verse">ཨོ་རྒྱན་རིན་པོ་ཆེ་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">བཟོད་མེད་གདུང་ཤུགས་དྲག་པོས་སྙིང་ནས་འབོད། །</p>
    </div>
    <div class="nobreak">
      <p class="tib-verse">མི་མངོན་དབྱིངས་ནས་ཐུགས་རྗེའི་སྤྱན་གྱིས་གཟིགས། །</p>
    </div>
    <div class="nobreak">
      <p class="tib-verse">སྙིགས་མ་ལྔ་བདོའི་མཐའ་ལ་ཐུག་པའི་ཚེ། །</p>
    </div>
    <div class="nobreak">
      <p class="tib-verse">ཡུལ་ལྷ་ཡུལ་ཕུད་འབྱུང་པོས་ཤུལ་བཟུང་ན། །</p>
    </div>
    <div class="nobreak">
      <p class="tib-verse">གཞི་བདག་གནས་སུ་འཁོད་ཅིག་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">ནགས་ཕྱོགས་མི་དང་འདྲེ་བདུད་ཁ་དར་ན། །</p>
    </div>
    <div class="nobreak">
      <p class="tib-verse">དཀར་ཕྱོགས་དབུགས་དབྱུང་མཛོད་ཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">ཆོས་སྐྱོང་རྣམས་ཀྱིས་དམ་བཅའ་བཏང་གྱུར་ན། །</p>
    </div>
    <div class="nobreak">
      <p class="tib-verse">དམ་ཚིག་ཕྱག་རྒྱས་ཆིངས་ཤིག་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">དམ་མེད་ཤི་འདྲེས་བར་ཆད་བརྩམས་གྱུར་ན། །</p>
    </div>
    <div class="nobreak">
      <p class="tib-verse">འདྲེ་རྒོད་དམ་ལ་ཐོག་ཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">སྐྱེ་འགྲོའི་ཤེས་རྒྱུད་བགེགས་ཀྱིས་བརླབས་གྱུར་ན། །</p>
    </div>
    <div class="nobreak">
      <p class="tib-verse">ཁ་ཕྲོལ་བགེགས་ཚོགས་སྐྲོད་ཅིག་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">སྨོན་ལོག་དམ་སྲིས་བསྟན་ལ་བར་ཆོད་ན། །</p>
    </div>
    <div class="nobreak">
      <p class="tib-verse">དྲག་རྩལ་ཤུགས་ཀྱིས་སྒྲོལ་ཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">རྒྱལ་འདྲེ་འགོང་པོས་བོད་ཁམས་འཕུང་བ་ན། །</p>
    </div>
    <div class="nobreak">
      <p class="tib-verse">མཐུ་སྟོབས་ནུས་པས་ཐུལ་ཅིག་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">མཐའ་བཞིའི་དམག་གིས་མཚོན་ཁ་ལྡང་བ་ན། །</p>
    </div>
    <div class="nobreak">
      <p class="tib-verse">མཐའ་དམག་དུས་འཁྲུག་ཟློག་ཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">ལྷ་སྲིན་མ་མོའི་དལ་ཡམས་འཐིབ་པ་ན། །</p>
    </div>
    <div class="nobreak">
      <p class="tib-verse">ཐུགས་རྗེའི་སྨན་གྱིས་སོས་ཤིག་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">འབྲོག་པར་ཕྱུགས་ཉེས་ཡུལ་པར་ལོ་ཉེས་ན། །</p>
    </div>
    <div class="nobreak">
      <p class="tib-verse">འབྲུ་ནོར་ལོངས་སྤྱོད་སྩོལ་ཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">ས་ཡི་བཅུད་ཉམས་སྐྱེ་འགྲོའི་གཡང་ཉམས་ན། །</p>
    </div>
    <div class="nobreak">
      <p class="tib-verse">བཅུད་གཡང་བྱིན་ཆེན་ཕོབ་ཅིག་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">བསྟན་དང་བསྟན་འཛིན་སྡེ་དང་བཅས་པ་རྣམས། །</p>
    </div>
    <div class="nobreak">
      <p class="tib-verse">དར་ཞིང་རྒྱས་པར་མཛོད་ཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">ཆོས་མེད་བདག་སོགས་འཁོར་བར་འཁྱམས་པ་ན། །</p>
    </div>
    <div class="nobreak">
      <p class="tib-verse">བདེ་ཆེན་ཞིང་དུ་དྲོངས་ཤིག་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">ལྟ་སྒོམ་སྤྱོད་པ་གོལ་སར་འཆུག་གྱུར་ན། །</p>
    </div>
    <div class="nobreak">
      <p class="tib-verse">དོན་དམ་རང་ངོ་སྤྲོད་ཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">འདི་དང་ཕྱི་མ་བར་དོར་ཐམས་ཅད་དུ། །</p>
    </div>
    <div class="nobreak">
      <p class="tib-verse">འབྲལ་མེད་ཐུགས་རྗེས་ཟུངས་ཤིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">མདོར་ན་སྡུག་བསྔལ་ཉེས་ཚོགས་ཅི་བྱུང་ཡང༌། །</p>
    </div>
    <div class="nobreak">
      <p class="tib-verse">རྟག་ཏུ་ཐུགས་རྗེས་སྐྱོབས་ཤིག་པདྨ་འབྱུང༌། །</p>
    </div>
    <div class="nobreak">
      <p class="tib-verse b-space">ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔</p>
    </div>
    <p class="gap"> </p>
    <p class="tib-note">ཞེས་པའང་དེང་སང་གི་དུས་དང་བསྟུན་པར་ཨོ་རྒྱན་རིན་པོ་ཆེ་ལ་གསོལ་འདེབས་ཐུགས་དམ་སྐུལ་བྱེད་འདི་ནི། སྐྱབས་མགོན་རིན་པོ་ཆེའི་བཀའ་སྩལ་ཕེབས་པར་བརྟེན་ནས་ལྷུན་གྲུབ་སྟེང་གི་ཕོ་བྲང་ཆེན་པོར་དཔའ་བོ་ལས་རབ་རྩལ་གྱིས་སོ།།  །།</p>
    <p class="gap"> </p>
  </body>
</html>
