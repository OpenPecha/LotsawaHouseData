<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །ཨོ་རྒྱན་རིན་པོ་ཆེའི་གསོལ་འདེབས་བསམ་པ་ལྷུན་འགྲུབ་མ་བཞུགས་སོ༔</h1>
      <p class="gap"> </p>
      <p class="tib-verse">ཨེ་མ་ཧོ༔</p>
    </div>
    <div class="nobreak">
      <p class="tib-verse">དག་པའི་ཞིང་མཆོག་ལྷོ་ནུབ་དཔལ་རི་ན༔</p>
    </div>
    <div class="nobreak">
      <p class="tib-verse">རྒྱལ་བ་ཀུན་འདུས་གུ་རུ་པདྨ་འབྱུང༔</p>
    </div>
    <div class="nobreak">
      <p class="tib-verse">ད་ལྟ་དུས་ངན་སྙིགས་མའི་སྐྱེ་འགྲོ་ལ༔</p>
    </div>
    <div class="nobreak">
      <p class="tib-verse">ཐུགས་རྗེས་གཟིགས་ནས་བདག་ལ་དགོངས་སུ་གསོལ༔</p>
    </div>
    <p class="gap"> </p>
    <div class="nobreak">
      <p class="tib-verse">སྤྱི་གཙུག་ཉི་ཟླ་པདྨའི་གདན་སྟེང་དུ༔</p>
    </div>
    <div class="nobreak">
      <p class="tib-verse">རྩ་བའི་བླ་མ་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">བཀའ་བརྒྱུད་བླ་མ་རྣམས་ཀྱི་འཁོར་གྱིས་བསྐོར༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ལས་ངན་དག་པར་མཛོད༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <div class="nobreak">
      <p class="tib-verse">ཤར་ཕྱོགས་ལྟ་ན་སྡུག་པའི་ཕོ་བྲང་ནས༔</p>
    </div>
    <div class="nobreak">
      <p class="tib-verse">སངས་རྒྱས་སྨན་བླ་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">སྨན་བླ་མཆེད་བརྒྱད་རིག་འཛིན་འཁོར་གྱིས་བསྐོར༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ནད་རིགས་ཞི་བར་མཛོད༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <div class="nobreak">
      <p class="tib-verse">ཡེ་ཤེས་མེ་རུ་འབར་བའི་ཕོ་བྲང་་ནས༔</p>
    </div>
    <div class="nobreak">
      <p class="tib-verse">ཆེ་མཆོག་ཧེ་རུ་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">ཡི་དམ་ཁྲོ་བོ་ཁྲོ་མོའི་འཁོར་གྱིས་བསྐོར༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་དངོས་གྲུབ་སྩལ་ཏུ་གསོལ༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <div class="nobreak">
      <p class="tib-verse">མཁའ་སྤྱོད་དག་པ་འོད་ལྔའི་ཕོ་བྲང་་ནས༔</p>
    </div>
    <div class="nobreak">
      <p class="tib-verse">མཁའ་འགྲོའི་གཙོ་བོ་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">ཡེ་ཤེས་འཇིག་རྟེན་ཌཱ་ཀིའི་འཁོར་གྱིས་བསྐོར༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཕྱི་ནང་བར་ཆད་སོལ༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <div class="nobreak">
      <p class="tib-verse">དགྲ་བགེགས་གདུག་པ་བསྣོལ་བའི་ཁྲི་སྟེང་ན༔</p>
    </div>
    <div class="nobreak">
      <p class="tib-verse">ཆོས་སྐྱོང་གཙོ་བོ་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">ཡེ་ཤེས་འཇིག་རྟེན་ཆོས་སྐྱོང་འཁོར་གྱིས་བསྐོར༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་དུས་ཀྱི་གཡོ་འཁྲུགས་ཟློག༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <div class="nobreak">
      <p class="tib-verse">མི་འགྱུར་རིན་ཆེན་གཏེར་གྱི་ཕོ་བྲང་་ནས༔</p>
    </div>
    <div class="nobreak">
      <p class="tib-verse">དངོས་གྲུབ་འབྱུང་གནས་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">ནོར་ལྷ་གཏེར་བདག་རྣམས་ཀྱི་འཁོར་གྱིས་བསྐོར༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་དངོས་གྲུབ་ཆར་ལྟར་ཕོབ༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <div class="nobreak">
      <p class="tib-verse">ཁ་བའི་ཡུལ་ལྗོངས་བོད་ཀྱི་ཞིང་ཁམས་་ན༔</p>
    </div>
    <div class="nobreak">
      <p class="tib-verse">ལྷ་སྲིན་དམ་འདོགས་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">བཀའ་སྲུང་སྡེ་བརྒྱད་གཞི་བདག་འཁོར་གྱིས་བསྐོར༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་མཐའ་ཡི་དམག་དཔུང་ཟློག༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <div class="nobreak">
      <p class="tib-verse">བདེ་ཆེན་པདྨ་འོད་འབར་ཕོ་བྲང་་ནས༔</p>
    </div>
    <div class="nobreak">
      <p class="tib-verse">འོད་དཔག་མེད་མགོན་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">ཕྱོགས་བཅུའི་སངས་རྒྱས་སྲས་བཅས་འཁོར་གྱིས་བསྐོར༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་པདྨ་འོད་དུ་དྲོངས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <div class="nobreak">
      <p class="tib-verse b-space">ཨོཾ་ཨཱཿཧཱུྃ༔བཛྲ་གུ་རུ་པདྨ་སི་དྡྷི་ཧཱུྃ༔</p>
    </div>
    <p class="gap"> </p>
    <div class="nobreak">
      <p class="tib-verse">སྟེང་ནས་ཉི་ཟླ་གཟའ་སྐར་ཆོ་འཕྲུལ་ཟློག༔</p>
    </div>
    <div class="nobreak">
      <p class="tib-verse">འོག་ནས་ས་བདག་ཀླུ་གཉན་གདུག་རྩུབ་ཟློག༔</p>
    </div>
    <div class="nobreak">
      <p class="tib-verse">བར་ནས་བཙན་དང་མ་མོའི་གནོད་པ་ཟློག༔</p>
    </div>
    <div class="nobreak">
      <p class="tib-verse">འབྱུང་བ་བཞི་ཡི་ནད་རིགས་ཐམས་ཅད་ཀྱི་ཁ་ཐིམ༔</p>
    </div>
    <div class="nobreak">
      <p class="tib-verse">ཕྱོགས་བཞི་མཚམས་བརྒྱད་ཀྱི་མཐའི་དམག་དཔུང་ཐམས་ཅད་མཱར་ཡ་བྷྱོ་བྷྱོ་བཟློག་བཟློག༔</p>
    </div>
    <p class="gap"> </p>
    <p class="tib-note">མ་འོངས་འགྲོ་བ་སྐྱ་སེར་ཐམས་ཅད་ཀྱིས༔ <br />གསོལ་འདེབས་འདི་ལ་རྟག་ཏུ་བརྩོན་གྱུར་ན༔ <br />ནད་གདོན་དུས་མིན་འཆི་བའི་གེགས་ལས་ཐར༔ <br />གཟུགས་ཅན་གཟུགས་མེད་གདོན་བགེགས་བར་ཆད་ཞི༔ <br />ཕྱི་མ་ཨོ་རྒྱན་ང་ཡི་ཐུགས་རྗེས་བཟུང་༔ <br />འདི་ལ་ཐེ་ཚོམ་ཡིད་གཉིས་མ་ཟ་ཞིག༔ <br />པདྨ་ང་ཡི་སྙིང་གཏམ་ཡིན་པར་ངེས༔</p>
    <p class="gap"> </p>
    <p class="tib-note">ས་མ་ཡ༔ རྒྱ་རྒྱ་རྒྱ༔ རིག་འཛིན་འཇིགས་མེད་ནུས་ལྡན་རྡོ་རྗེས་རྒྱམ་རྒྱ་ལ་རྡོ་ཐི་གངས་དཀར་སྲིའུ་འོ་མའི་མཚོ་ནང་ནས་གདན་དྲངས་པའོ།། །།</p>
    <p class="gap"> </p>
  </body>
</html>
