<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །གུ་རུའི་གསོལ་འདེབས་རྡོ་རྗེའི་ཚིག་ཕྲེང་བཞུགས།</h1>
      <p class="gap"> </p>
      <p class="tib-verse">མཆོག་གི་དང་པོ་སྐུ་གསུམ་འཆང་། །</p>
    </div>
    <div class="nobreak">
      <p class="tib-verse">སངས་རྒྱས་ཐམས་ཅད་བསྐྱེད་པ་པོ། །</p>
    </div>
    <div class="nobreak">
      <p class="tib-verse">འོད་ཆེན་རྣམ་པར་སྣང་བར་བྱེད། །</p>
    </div>
    <div class="nobreak">
      <p class="tib-verse">ཚེ་མཐའ་ཡས་པ་ལ་ཕྱག་འཚལ། །</p>
    </div>
    <p class="gap"> </p>
    <div class="nobreak">
      <p class="tib-verse">བྱམས་དང་སྙིང་རྗེའི་དཀྱིལ་འཁོར་ཅན། །</p>
    </div>
    <div class="nobreak">
      <p class="tib-verse">འགྲོ་ཀུན་དགའ་བའི་མིག་དང་ལྡན། །</p>
    </div>
    <div class="nobreak">
      <p class="tib-verse">སྨོན་ལམ་ཡེ་ཤེས་རྒྱ་མཚོ་སྟེ། །</p>
    </div>
    <div class="nobreak">
      <p class="tib-verse">འཇིག་རྟེན་དབང་ཕྱུག་ལ་ཕྱག་འཚལ། །</p>
    </div>
    <p class="gap"> </p>
    <div class="nobreak">
      <p class="tib-verse">དཔལ་ལྡན་སངས་རྒྱས་པདྨ་སྐྱེས། །</p>
    </div>
    <div class="nobreak">
      <p class="tib-verse">ཀུན་མཁྱེན་ཡེ་ཤེས་མཛོད་འཛིན་པ། །</p>
    </div>
    <div class="nobreak">
      <p class="tib-verse">རྒྱལ་པོ་སྒྱུ་འཕྲུལ་སྣ་ཚོགས་འཆང་། །</p>
    </div>
    <div class="nobreak">
      <p class="tib-verse">སྣང་སྲིད་ཟིལ་གནོན་ལ་ཕྱག་འཚལ། །</p>
    </div>
    <p class="gap"> </p>
    <div class="nobreak">
      <p class="tib-verse">རྡོ་རྗེ་ལས་སྐྱེས་རྡོ་རྗེའི་བདག །</p>
    </div>
    <div class="nobreak">
      <p class="tib-verse">རྡོ་རྗེ་སྙིང་པོ་མཁའ་འདྲ་བ། །</p>
    </div>
    <div class="nobreak">
      <p class="tib-verse">རྡོ་རྗེ་རྒྱལ་པོ་བདེ་བ་ཆེ། །</p>
    </div>
    <div class="nobreak">
      <p class="tib-verse">པདྨ་འབྱུང་གནས་ལ་ཕྱག་འཚལ། །</p>
    </div>
    <p class="gap"> </p>
    <div class="nobreak">
      <p class="tib-verse">འཕགས་ལམ་ཤིན་ཏུ་མཐོ་ལ་གནས། །</p>
    </div>
    <div class="nobreak">
      <p class="tib-verse">དུས་གསུམ་སངས་རྒྱས་ལས་བྱེད་པ། །</p>
    </div>
    <div class="nobreak">
      <p class="tib-verse">མགོན་པོ་སེམས་ཅན་ཀུན་གྱི་མཆོག །</p>
    </div>
    <div class="nobreak">
      <p class="tib-verse">པདྨ་སཾ་བྷ་ལ་ཕྱག་འཚལ། །</p>
    </div>
    <p class="gap"> </p>
    <div class="nobreak">
      <p class="tib-verse">མི་ཤེས་དགྲ་ཡི་དྲེགས་པ་འཇོམས། །</p>
    </div>
    <div class="nobreak">
      <p class="tib-verse">བློ་ལྡན་སྒེག་འཆང་དཔལ་དང་ལྡན། །</p>
    </div>
    <div class="nobreak">
      <p class="tib-verse">སྨྲ་བའི་སེང་གེ་མཚུངས་པ་མེད། །</p>
    </div>
    <div class="nobreak">
      <p class="tib-verse">བློ་ལྡན་མཆོག་སྲེད་ལ་ཕྱག་འཚལ། །</p>
    </div>
    <p class="gap"> </p>
    <div class="nobreak">
      <p class="tib-verse">སྒྱུ་འཕྲུལ་ཆེན་པོ་དོན་སྒྲུབ་པ། །</p>
    </div>
    <div class="nobreak">
      <p class="tib-verse">སྒྱུ་འཕྲུལ་ཆེན་པོའི་དགའ་བས་དགའ། །</p>
    </div>
    <div class="nobreak">
      <p class="tib-verse">སྒྱུ་འཕྲུལ་ཆེན་པོའི་མིག་འཕྲུལ་ཅན། །</p>
    </div>
    <div class="nobreak">
      <p class="tib-verse">པདྨ་རྒྱལ་པོ་ལ་ཕྱག་འཚལ། །</p>
    </div>
    <p class="gap"> </p>
    <div class="nobreak">
      <p class="tib-verse">གསང་སྔགས་ཚུལ་ཆེན་ལས་བྱུང་བ། །</p>
    </div>
    <div class="nobreak">
      <p class="tib-verse">ཕ་རོལ་ཕྱིན་བཅུ་ཐོབ་པ་སྟེ། །</p>
    </div>
    <div class="nobreak">
      <p class="tib-verse">བདེན་དོན་རྣམ་པ་བཅུ་གཉིས་ལྡན། །</p>
    </div>
    <div class="nobreak">
      <p class="tib-verse">ཉི་མ་འོད་ཟེར་ལ་ཕྱག་འཚལ། །</p>
    </div>
    <p class="gap"> </p>
    <div class="nobreak">
      <p class="tib-verse">རྣམ་དག་ཕུང་པོ་ལྔ་འཆང་བ། །</p>
    </div>
    <div class="nobreak">
      <p class="tib-verse">ངེས་འབྱུང་ཀུན་གྱི་མཐའ་ལ་གནས། །</p>
    </div>
    <div class="nobreak">
      <p class="tib-verse">ཐུབ་པ་ཆེན་པོ་ཐུབ་ཆེན་ལྡན། །</p>
    </div>
    <div class="nobreak">
      <p class="tib-verse">ཤཱཀྱ་སེང་གེ་ལ་ཕྱག་འཚལ། །</p>
    </div>
    <p class="gap"> </p>
    <div class="nobreak">
      <p class="tib-verse">ཟབ་ཅིང་རྒྱ་ཆེའི་སྒྲ་སྒྲོགས་པ། །</p>
    </div>
    <div class="nobreak">
      <p class="tib-verse">རྡོ་རྗེ་དྲག་པོ་དགའ་བ་ཆེ། །</p>
    </div>
    <div class="nobreak">
      <p class="tib-verse">བདག་མེད་སེང་གེའི་སྒྲ་དང་ལྡན། །</p>
    </div>
    <div class="nobreak">
      <p class="tib-verse">སེང་གེ་སྒྲ་སྒྲོགས་ལ་ཕྱག་འཚལ། །</p>
    </div>
    <p class="gap"> </p>
    <div class="nobreak">
      <p class="tib-verse">བདུད་ཀྱི་དཔུང་རྣམས་ཕམ་བྱེད་པ། །</p>
    </div>
    <div class="nobreak">
      <p class="tib-verse">རྡོ་རྗེ་ཧཱུྃ་སྟེ་ཧཱུྃ་ཞེས་སྒྲོགས། །</p>
    </div>
    <div class="nobreak">
      <p class="tib-verse">ཚུགས་པ་མེད་ཅིང་ཆེ་བར་གྲགས། །</p>
    </div>
    <div class="nobreak">
      <p class="tib-verse">རྡོ་རྗེ་གྲོ་ལོད་ལ་ཕྱག་འཚལ། །</p>
    </div>
    <p class="gap"> </p>
    <div class="nobreak">
      <p class="tib-verse">རིགས་གསུམ་འཆང་བ་གསང་སྔགས་ཅན། །</p>
    </div>
    <div class="nobreak">
      <p class="tib-verse">གདུལ་དཀའ་འདུལ་བ་རྣམས་ཀྱི་མཆོག །</p>
    </div>
    <div class="nobreak">
      <p class="tib-verse">སེམས་ཅན་ཐམས་ཅད་རབ་གྲོལ་བྱེད། །</p>
    </div>
    <div class="nobreak">
      <p class="tib-verse">མཚོ་སྐྱེས་རྡོ་རྗེ་ལ་ཕྱག་འཚལ། །</p>
    </div>
    <p class="gap"> </p>
    <div class="nobreak">
      <p class="tib-verse">ཁྱེད་ལ་ཕྱག་འཚལ་གསོལ་བཏབ་པས། །</p>
    </div>
    <div class="nobreak">
      <p class="tib-verse">བདག་ཅག་ཡང་དག་རྫོགས་པ་ཡི། །</p>
    </div>
    <div class="nobreak">
      <p class="tib-verse">བྱང་ཆུབ་དམ་པ་མངོན་གྱུར་ནས། །</p>
    </div>
    <div class="nobreak">
      <p class="tib-verse">བསྟན་འགྲོའི་དཔལ་ཀུན་སྤེལ་བྱེད་ཤོག །</p>
    </div>
    <p class="gap"> </p>
    <p class="tib-note">ཅེས་པ་འཇམ་དཔལ་སྒྱུ་འཕྲུལ་དྲྭ་བའི་རྒྱུད་ལས་ལུང་གི་ཚུལ་དུ་བཏུས་པ་འདིས་ཀྱང་སྐྱེ་ཀུན་སངས་རྒྱས་གཉིས་པས་རྗེས་སུ་འཛིན་པའི་རྒྱུར་དམིགས་ནས་མངྒ་ལ་ཤྲཱི་བྷུ་ཏིས་བཀྲ་ཤིས་དཔལ་འབར་གླིང་ནས་བྲིས་པའོ། །དགེའོ། །དགེའོ། དགེའོ།།</p>
    <p class="gap"> </p>
  </body>
</html>
