<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །ངག་དབང་རིན་ཆེན་གྱིས་བསྐུལ་བའི་གསོལ་འདེབས།</h1>
      <p class="gap"> </p>
      <p class="tib-verse">ན་མོ་གུ་རུ།</p>
    </div>
    <div class="nobreak">
      <p class="tib-verse">སངས་རྒྱས་ཀུན་གྱི་བདག་ཉིད། །</p>
    </div>
    <div class="nobreak">
      <p class="tib-verse">གུ་རུ་པདྨ་འབྱུང་གནས། །</p>
    </div>
    <div class="nobreak">
      <p class="tib-verse">འདི་ཕྱིའི་སྐྱབས་གནས་ཁྱེད་ལ། །</p>
    </div>
    <div class="nobreak">
      <p class="tib-verse">གསོལ་བ་སྙིང་ནས་འདེབས་སོ། །</p>
    </div>
    <p class="gap"> </p>
    <div class="nobreak">
      <p class="tib-verse">བླ་མ་ཁྱེད་ཀྱི་ཐུགས་རྗེས། །</p>
    </div>
    <div class="nobreak">
      <p class="tib-verse">བདག་གི་ནད་གདོན་སོལ་ཅིག །</p>
    </div>
    <p class="gap"> </p>
    <div class="nobreak">
      <p class="tib-verse">སྡིག་སྒྲིབ་ཉམས་ཆག་བྱང་ནས། །</p>
    </div>
    <div class="nobreak">
      <p class="tib-verse">ཚེ་བསོད་ལོངས་སྤྱོད་ཉམས་རྟོགས། །</p>
    </div>
    <div class="nobreak">
      <p class="tib-verse">མྱུར་དུ་རྒྱས་པར་མཛོད་ལ། །</p>
    </div>
    <div class="nobreak">
      <p class="tib-verse">མོས་བཞི་ཁམས་གསུམ་དབང་སྡུད། །</p>
    </div>
    <div class="nobreak">
      <p class="tib-verse">ཉོན་མོངས་དགྲ་བགེགས་ཚར་ཆོད། །</p>
    </div>
    <div class="nobreak">
      <p class="tib-verse">བྱིན་རླབས་འཕོ་བའི་དབང་ཆེན། །</p>
    </div>
    <div class="nobreak">
      <p class="tib-verse">ད་ལྟ་ཉིད་དུ་བསྐུར་ནས། །</p>
    </div>
    <div class="nobreak">
      <p class="tib-verse">བདག་རྒྱུད་བྱིན་གྱིས་རློབས་ཤིག །</p>
    </div>
    <p class="gap"> </p>
    <div class="nobreak">
      <p class="tib-verse">གནས་སྐབས་མཐར་ཐུག་ཀུན་ཏུ། །</p>
    </div>
    <div class="nobreak">
      <p class="tib-verse">ཐུགས་རྗེའི་སྤྱན་གྱིས་གཟིགས་ཤིག །</p>
    </div>
    <p class="gap"> </p>
    <div class="nobreak">
      <p class="tib-verse">རང་བྱུང་སངས་རྒྱས་དགོངས་པ། །</p>
    </div>
    <div class="nobreak">
      <p class="tib-verse">མཐའ་བྲལ་བློ་འདས་ལྟ་བ། །</p>
    </div>
    <div class="nobreak">
      <p class="tib-verse">གཏན་ལ་འབེབས་པར་མཛོད་ཅིག །</p>
    </div>
    <p class="gap"> </p>
    <div class="nobreak">
      <p class="tib-verse">འདི་ཕྱི་བར་དོ་ཀུན་ཏུ། །</p>
    </div>
    <div class="nobreak">
      <p class="tib-verse">མཐོ་བཏང་དམའ་བཏང་ཁྱེད་ཤེས། །</p>
    </div>
    <div class="nobreak">
      <p class="tib-verse">རེ་ས་གཞན་དུ་མེད་དོ། །</p>
    </div>
    <p class="gap"> </p>
    <div class="nobreak">
      <p class="tib-verse">བློ་གཏད་ཨོ་རྒྱན་ཁྱེད་ཡིན། །</p>
    </div>
    <div class="nobreak">
      <p class="tib-verse">སྐྱེ་བ་ཀུན་ཏུ་བྱིན་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">མཆོག་དང་ཐུན་མོང་དངོས་གྲུབ། །</p>
    </div>
    <div class="nobreak">
      <p class="tib-verse">ད་ལྟ་ཉིད་དུ་སྩོལ་ཅིག །</p>
    </div>
    <p class="gap"> </p>
    <div class="nobreak">
      <p class="tib-verse">ཚེ་སྲོག་མི་ཤིགས་རྡོ་རྗེ། །</p>
    </div>
    <div class="nobreak">
      <p class="tib-verse">གཞོམ་མེད་བརྟན་པར་མཛོད་ཅིག །</p>
    </div>
    <p class="gap"> </p>
    <div class="nobreak">
      <p class="tib-verse">ནམ་ཞིག་པདྨ་འོད་དུ། །</p>
    </div>
    <div class="nobreak">
      <p class="tib-verse">རིག་འཛིན་མཁའ་འགྲོ་མང་པོས། །</p>
    </div>
    <div class="nobreak">
      <p class="tib-verse">སྔོན་བསུ་རྗེས་སྐྱོལ་གཡེལ་མེད། །</p>
    </div>
    <div class="nobreak">
      <p class="tib-verse">ལམ་སྣ་མྱུར་དུ་དྲོངས་ལ། །</p>
    </div>
    <div class="nobreak">
      <p class="tib-verse">དག་པའི་ཞིང་དུ་སྐྱེལ་ཅིག །</p>
    </div>
    <p class="gap"> </p>
    <p class="tib-note">ཅེས་པའི་གདུང་དབྱངས་ཉེ་གནས་ངག་དབང་རིན་ཆེན་གྱིས་བསྐུལ་བའི་ངོར། སྔགས་འཆང་མཆོག་གྱུར་གླིང་པས་ཡར་འཁྱིལ་གཞིས་ཁང་དུ་བྲིས་པ་རྣམ་པ་ཀུན་ཏུ་དགེ་བར་གྱུར་ཅིག །</p>
    <p class="gap"> </p>
  </body>
</html>
