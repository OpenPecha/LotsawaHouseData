<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །དད་པའི་ཤིང་རྟ།</h1>
      <p class="gap"> </p>
      <p class="tib-verse">སངས་རྒྱས་ཆོས་དང་དགེ་འདུན་འདུས་པའི་སྐུ། །</p>
    </div>
    <div class="nobreak">
      <p class="tib-verse">གུ་རུ་རིན་པོ་ཆེ་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">བླ་མ་ཡི་དམ་མཁའ་འགྲོ་འདུས་པའི་གསུང་། །</p>
    </div>
    <div class="nobreak">
      <p class="tib-verse">གུ་རུ་རིན་པོ་ཆེ་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">ཤར་གྲོལ་མཐའ་བྲལ་འདུས་མ་བྱས་པའི་ཐུགས། །</p>
    </div>
    <div class="nobreak">
      <p class="tib-verse">གུ་རུ་རིན་པོ་ཆེ་ལ་གསོལ་བ་འདེབས། །</p>
    </div>
    <p class="gap"> </p>
    <div class="nobreak">
      <p class="tib-verse">བདག་སོགས་འགྲོ་བ་སེམས་ཅན་མ་ལུས་ལ། །</p>
    </div>
    <div class="nobreak">
      <p class="tib-verse">ཐུགས་རྗེས་གཟིགས་ཤིག་གུ་རུ་རིན་པོ་ཆེ། །</p>
    </div>
    <p class="gap"> </p>
    <div class="nobreak">
      <p class="tib-verse">བླ་མ་ཁྱེད་ལ་སྙིང་ནས་ཡིད་ཆེས་ནས། །</p>
    </div>
    <div class="nobreak">
      <p class="tib-verse">བློ་སྣ་ཆོས་ལ་འགྱུར་བར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">དལ་འབྱོར་རིན་ཆེན་རྙེད་པར་དཀའ་བ་དང་། །</p>
    </div>
    <div class="nobreak">
      <p class="tib-verse">མི་རྟག་འཆི་བ་དྲན་པར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">རྒྱུ་འབྲས་སྤང་བླང་ཚུལ་བཞིན་བྱེད་པ་དང་། །</p>
    </div>
    <div class="nobreak">
      <p class="tib-verse">འཁོར་བ་སྐྱོན་དུ་མཐོང་བར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">དཀོན་མཆོག་གསུམ་གྱི་སྐྱབས་འོག་ལ་ཚུད་ཅིང་། །</p>
    </div>
    <div class="nobreak">
      <p class="tib-verse">གཞན་ཕན་བྱང་སེམས་སྐྱེ་བར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">སྡིག་སྒྲིབ་ཉམས་ཆག་མ་ལུས་ཀུན་བྱང་ནས། །</p>
    </div>
    <div class="nobreak">
      <p class="tib-verse">ཚོགས་གཉིས་ཡོངས་སུ་རྫོགས་པར་བྱིན་གྱིས་རློབས། །</p>
    </div>
    <p class="gap"> </p>
    <div class="nobreak">
      <p class="tib-verse">བླ་མའི་བྱིན་རླབས་སྙིང་ལ་ཞུགས་ནས་སུ། །</p>
    </div>
    <div class="nobreak">
      <p class="tib-verse">རང་སེམས་ཆོས་སྐུར་རྟོགས་པར་བྱིན་གྱིས་རློབས། །</p>
    </div>
    <p class="gap"> </p>
    <p class="tib-note">ཅེས་རང་གི་གཅུང་དབང་གྲགས་དགེ་ལ་སྦྱོར་བའིཕྱིར། གུ་རུ་རིན་པོ་ཆེ་ལ་གསོལ་བ་འདེབས་པ་དད་པའི་ཤིང་རྟ་ཞེས་བྱ་བ་མཆོག་གྱུར་གླིང་པས་བྲིས་པ་དགེའོ། །</p>
    <p class="gap"> </p>
  </body>
</html>
