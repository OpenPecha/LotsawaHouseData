<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །པདྨ་བཛྲའི་གསོལ་འདེབས།</h1>
      <p class="gap"> </p>
      <p class="tib-verse">རྣམ་ཀུན་མཆོག་ལྡན་སྟོང་ཉིད་རོལ་མཚོ་ལས། །</p>
    </div>
    <div class="nobreak">
      <p class="tib-verse">སྙིང་རྗེའི་དབང་གྱུར་པདྨའི་སྡོང་པོར་འཁྲུངས། །</p>
    </div>
    <div class="nobreak">
      <p class="tib-verse">ཟུང་འཇུག་བདེ་བའི་རྡོ་རྗེ་ཧེ་རུ་ཀཿ །</p>
    </div>
    <div class="nobreak">
      <p class="tib-verse">མཉམ་ཉིད་དཔལ་ཆེན་པདྨ་བཛྲ་རྩལ། །</p>
    </div>
    <div class="nobreak">
      <p class="tib-verse">དཔའ་བོ་མཁའ་འགྲོ་སྒྱུ་འཕྲུལ་གླིང་དུ་རོལ། །</p>
    </div>
    <div class="nobreak">
      <p class="tib-verse">དད་པའི་མཁའ་ལ་ཡེ་ཤེས་ཉི་མ་གསལ། །</p>
    </div>
    <div class="nobreak">
      <p class="tib-verse">དཀྱིལ་འཁོར་གཙོ་བོ་ཁྱོད་ཞབས་བཀའ་དྲིན་གྱི། །</p>
    </div>
    <div class="nobreak">
      <p class="tib-verse">འོད་ཀྱི་སྣང་བ་ཆེན་པོའི་ཁྱབ་པ་ཡིས། །</p>
    </div>
    <div class="nobreak">
      <p class="tib-verse">བདག་བློ་ཞེན་འཛིན་མུན་པ་དྲུངས་ནས་ཕྱུང་། །</p>
    </div>
    <div class="nobreak">
      <p class="tib-verse">ཀུན་འདུས་དབྱེར་མེད་ཡེ་ཤེས་པད་ཚལ་རྒྱས། །</p>
    </div>
    <div class="nobreak">
      <p class="tib-verse">སྙིང་རྗེའི་གཞན་དབང་དྲི་བསྲུང་ཀུན་ནས་ལྡང་། །</p>
    </div>
    <div class="nobreak">
      <p class="tib-verse">ཡིད་ཅན་རྐང་དྲུག་ཚོགས་རྣམས་ཕན་བདེར་བཀོད། །</p>
    </div>
    <div class="nobreak">
      <p class="tib-verse">ཉམས་ཆུང་རྩིས་གདབ་འགྱུར་བུས་མ་བཅིངས་ཤིང་། །</p>
    </div>
    <div class="nobreak">
      <p class="tib-verse">གཟིགས་མཐོང་སྟོང་ཉིད་རྒྱས་འདེབས་ལས་ལྡོག་ཅིང་། །</p>
    </div>
    <div class="nobreak">
      <p class="tib-verse">སྤྲོས་པ་ཡིད་བྱེད་བྱར་ཡོད་ཀུན་དང་བྲལ། །</p>
    </div>
    <div class="nobreak">
      <p class="tib-verse">ངེས་དོན་མཐར་ཐུག་རྟོགས་པར་བྱིན་གྱིས་རློབས། །</p>
    </div>
    <p class="gap"> </p>
    <p class="tib-note">མཆོག་གྱུར་གླིང་པས་བྲིས།</p>
    <p class="gap"> </p>
  </body>
</html>
