<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༁ྃ༔ ཨོ་རྒྱན་རིན་པོ་ཆེའི་ཞལ་ཆེམས་གསོལ་འདེབས༔</h1>
      <p class="gap"> </p>
      <p class="tib-verse">ཨེ་མ་ཧོ༔ ཆོས་སྐུ་ཀུན་བཟང་དྲུག་པ་རྡོ་རྗེ་འཆང་༔</p>
    </div>
    <div class="nobreak">
      <p class="tib-verse">སྟོན་པ་རྡོར་སེམས་བཅོམ་ལྡན་ཤཱཀྱའི་རྒྱལ༔</p>
    </div>
    <div class="nobreak">
      <p class="tib-verse">མགོན་པོ་ཚེ་དཔག་མེད་དང་སྤྱན་རས་གཟིགས༔</p>
    </div>
    <div class="nobreak">
      <p class="tib-verse">དབྱེར་མེད་པདྨ་དེ་ལ་གསོལ་བ་འདེབས༔</p>
    </div>
    <p class="gap"> </p>
    <div class="nobreak">
      <p class="tib-verse">སྐུ་ཡི་བདག་ཉིད་འཇམ་དཔལ་གཤིན་རྗེའི་གཤེད༔</p>
    </div>
    <div class="nobreak">
      <p class="tib-verse">གསུང་གི་བདག་ཉིད་དབང་ཆེན་རྟ་སྐད་མཚེར༔</p>
    </div>
    <div class="nobreak">
      <p class="tib-verse">ཐུགས་ཀྱི་བདག་ཉིད་ཡང་དག་ཧེ་རུཀ་༔</p>
    </div>
    <div class="nobreak">
      <p class="tib-verse">གུ་རུ་ཡིད་བཞིན་ནོར་བུ་ལ་གསོལ་བ་འདེབས༔</p>
    </div>
    <p class="gap"> </p>
    <div class="nobreak">
      <p class="tib-verse">ཡོན་ཏན་ཟིལ་གནོན་ཆེ་མཆོག་ཧེ་རུ་ཀ༔</p>
    </div>
    <div class="nobreak">
      <p class="tib-verse">ཕྲིན་ལས་བདག་ཉིད་རྡོ་རྗེ་གཞོན་ནུའི་སྐུ༔</p>
    </div>
    <div class="nobreak">
      <p class="tib-verse">མ་མོ་མཁའ་འགྲོའི་གཙོ་བོ་མངོན་རྫོགས་རྒྱལ༔</p>
    </div>
    <div class="nobreak">
      <p class="tib-verse">དཔལ་ཆེན་ཐོད་ཕྲེང་རྩལ་ལ་གསོལ་བ་འདེབས༔</p>
    </div>
    <p class="gap"> </p>
    <div class="nobreak">
      <p class="tib-verse">སྐུ་ཡི་དབྱིངས་སུ་སྒྱུ་འཕྲུལ་ཞི་ཁྲོའི་ངང་༔</p>
    </div>
    <div class="nobreak">
      <p class="tib-verse">གསུང་གི་གདངས་སྐད་ཡན་ལག་བཅུ་གཉིས་ལྡན༔</p>
    </div>
    <div class="nobreak">
      <p class="tib-verse">ཐུགས་ཀྱི་དགོངས་པ་ཟང་ཐལ་ཡོངས་ལ་ཁྱབ༔</p>
    </div>
    <div class="nobreak">
      <p class="tib-verse">མཁའ་འགྲོ་གཙོ་བོ་རྗེ་ལ་གསོལ་བ་འདེབས༔</p>
    </div>
    <p class="gap"> </p>
    <div class="nobreak">
      <p class="tib-verse">སྐུ་ཚབ་ལུང་བསྟན་གསུང་ཚབ་གཏེར་དུ་སྦས༔</p>
    </div>
    <div class="nobreak">
      <p class="tib-verse">ཐུགས་ཀྱི་དགོངས་པ་ལས་ཅན་བུ་ལ་གཏད༔</p>
    </div>
    <div class="nobreak">
      <p class="tib-verse">བརྩེ་བའི་ཞལ་ཆེམས་བོད་འབངས་ཡོངས་ལ་བཞག༔</p>
    </div>
    <div class="nobreak">
      <p class="tib-verse">དྲིན་ཆེན་སྤྲུལ་པའི་སྐུ་ལ་གསོལ་བ་འདེབས༔</p>
    </div>
    <p class="gap"> </p>
    <div class="nobreak">
      <p class="tib-verse">བཀའ་དྲིན་དྲན་ནོ་གུ་རུ་རིན་པོ་ཆེ༔</p>
    </div>
    <div class="nobreak">
      <p class="tib-verse">ཐུགས་དམ་ཞལ་བཞེས་དགོངས་པས་བཟུང་དུ་གསོལ༔</p>
    </div>
    <div class="nobreak">
      <p class="tib-verse">དུས་ངན་འདི་ལ་རེ་ལྟོས་གཞན་མ་མཆིས༔</p>
    </div>
    <div class="nobreak">
      <p class="tib-verse">ཐུགས་རྗེས་གཟིགས་ཤིག་ཨོ་རྒྱན་སྤྲུལ་པའི་སྐུ༔</p>
    </div>
    <p class="gap"> </p>
    <div class="nobreak">
      <p class="tib-verse">མཐུ་རྩལ་ནུས་པས་དུས་ངན་གཡོ་འཁྲུགས་ཟློག༔</p>
    </div>
    <div class="nobreak">
      <p class="tib-verse">བྱིན་རླབས་ཡེ་ཤེས་དབང་ཆེན་བསྐུར་དུ་གསོལ༔</p>
    </div>
    <div class="nobreak">
      <p class="tib-verse">ཉམས་དང་རྟོགས་པའི་རྩལ་ཤུགས་རྒྱས་པ་དང་༔</p>
    </div>
    <div class="nobreak">
      <p class="tib-verse">བསྟན་འགྲོར་ཕན་པའི་མཐུ་རྩལ་རབ་ལྡན་ཅིང་༔</p>
    </div>
    <div class="nobreak">
      <p class="tib-verse">ཚེ་གཅིག་སངས་རྒྱས་འགྲུབ་པར་མཛད་དུ་གསོལ༔</p>
    </div>
    <p class="gap"> </p>
    <p class="tib-note">སྤྲུལ་པའི་གཏེར་ཆེན་མཆོག་གྱུར་གླིང་པས་ཀརྨའི་དམ་ཅན་བྲག་ནས་སྤྱན་དྲངས་པའི་ཨོ་རྒྱན་རིན་པོ་ཆེའི་རྣམ་ཐར་ལས་བྱུང་བའི་ཞལ་ཆེམས་གསོལ་འདེབས་བྱིན་རླབས་ཅན་ནོ།།</p>
    <p class="gap"> </p>
  </body>
</html>
