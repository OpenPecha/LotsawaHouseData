<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །གསོལ་འདེབས་ལེའུ་བདུན་མ་བསྡུས་པ་བཞུགས་སོ། །</h1>
      <p class="gap"> </p>
      <p class="tib-verse">ཨེ་མ་ཧོ༔</p>
    </div>
    <div class="nobreak">
      <p class="tib-verse">ཐོག་མའི་སངས་རྒྱས་ཆོས་སྐུ་ཀུན་ཏུ་བཟང་༔</p>
    </div>
    <div class="nobreak">
      <p class="tib-verse">རྒྱལ་བ་རབ་འབྱམས་དཀྱིལ་འཁོར་ལོངས་སྤྱོད་རྫོགས༔</p>
    </div>
    <div class="nobreak">
      <p class="tib-verse">གང་ལ་གང་འདུལ་གར་བསྒྱུར་སྤྲུལ་པའི་སྐུ༔</p>
    </div>
    <div class="nobreak">
      <p class="tib-verse">སྐུ་གསུམ་དབྱེར་མེད་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཐུགས་རྗེས་སྤྱན་གྱིས་གཟིགས༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་ཐར་པའི་ལམ་སྣ་དྲོངས༔</p>
    </div>
    <p class="gap"> </p>
    <div class="nobreak">
      <p class="tib-verse">སྣང་བ་མཐའ་ཡས་སངས་རྒྱས་འོད་དཔག་མེད༔</p>
    </div>
    <div class="nobreak">
      <p class="tib-verse">འཇིག་རྟེན་དབང་ཕྱུག་བྱམས་མགོན་སྤྱན་རས་གཟིགས༔</p>
    </div>
    <div class="nobreak">
      <p class="tib-verse">དཀྱིལ་འཁོར་གཙོ་བོ་ཁྲག་འཐུང་ཧེ་རུ་ཀ༔</p>
    </div>
    <div class="nobreak">
      <p class="tib-verse">ཀུན་གྱི་བདག་ཉིད་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཐུགས་རྗེས་སྤྱན་གྱིས་གཟིགས༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་ཐར་པའི་ལམ་སྣ་དྲོངས༔</p>
    </div>
    <p class="gap"> </p>
    <div class="nobreak">
      <p class="tib-verse">དྷ་ན་ཀོ་ཤ་པདྨའི་སྦུབས་སུ་འཁྲུངས༔</p>
    </div>
    <div class="nobreak">
      <p class="tib-verse">ཨོ་རྒྱན་ཆོས་ཀྱི་རྒྱལ་པོའི་རྒྱལ་སྲིད་མཛད༔</p>
    </div>
    <div class="nobreak">
      <p class="tib-verse">མངལ་གྱི་མ་གོས་དྲི་མེད་སྤྲུལ་པའི་སྐུ༔</p>
    </div>
    <div class="nobreak">
      <p class="tib-verse">སྲིད་གསུམ་མཚུངས་མེད་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཐུགས་རྗེས་སྤྱན་གྱིས་གཟིགས༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་ཐར་པའི་ལམ་སྣ་དྲོངས༔</p>
    </div>
    <p class="gap"> </p>
    <div class="nobreak">
      <p class="tib-verse">བསླབ་སྦྱངས་མཐར་ཕྱིན་འཛམ་གླིང་མཁས་པའི་མཆོག༔</p>
    </div>
    <div class="nobreak">
      <p class="tib-verse">བརྟུལ་ཞུགས་མཐར་ཕྱིན་མ་མོ་བྲན་དུ་བཀོལ༔</p>
    </div>
    <div class="nobreak">
      <p class="tib-verse">སྒྲུབ་པ་མཐར་ཕྱིན་སྣང་སྲིད་དབང་དུ་བསྡུས༔</p>
    </div>
    <div class="nobreak">
      <p class="tib-verse">ཐམས་ཅད་མཁྱེན་པ་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཐུགས་རྗེས་སྤྱན་གྱིས་གཟིགས༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་ཐར་པའི་ལམ་སྣ་དྲོངས༔</p>
    </div>
    <p class="gap"> </p>
    <div class="nobreak">
      <p class="tib-verse">བོད་ཡུལ་དབུས་སུ་ལྷ་སྲིན་དམ་ལ་བཏགས༔</p>
    </div>
    <div class="nobreak">
      <p class="tib-verse">མངའ་བདག་རྒྱལ་པོའི་དགོངས་པ་རྫོགས་པར་མཛད༔</p>
    </div>
    <div class="nobreak">
      <p class="tib-verse">སྐལ་ལྡན་མ་ལུས་རིག་འཛིན་ས་ལ་བཀོད༔</p>
    </div>
    <div class="nobreak">
      <p class="tib-verse">འགྲོ་བའི་འདྲེན་མཆོག་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཐུགས་རྗེས་སྤྱན་གྱིས་གཟིགས༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་ཐར་པའི་ལམ་སྣ་དྲོངས༔</p>
    </div>
    <p class="gap"> </p>
    <div class="nobreak">
      <p class="tib-verse">ལས་ཅན་དོན་དུ་ཟབ་གཏེར་འབུམ་ཕྲག་སྦས༔</p>
    </div>
    <div class="nobreak">
      <p class="tib-verse">མངོན་སུམ་ཇི་བཞིན་ཕྱི་རབས་ལུང་བསྟན་མཛད༔</p>
    </div>
    <div class="nobreak">
      <p class="tib-verse">འབྲལ་མེད་ཐུགས་རྗེས་སྐྱོང་བར་ཞལ་གྱིས་བཞེས༔</p>
    </div>
    <div class="nobreak">
      <p class="tib-verse">དུས་གསུམ་ཀུན་མཁྱེན་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཐུགས་རྗེས་སྤྱན་གྱིས་གཟིགས༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་ཐར་པའི་ལམ་སྣ་དྲོངས༔</p>
    </div>
    <p class="gap"> </p>
    <div class="nobreak">
      <p class="tib-verse">འདི་ནས་རྔ་ཡབ་པདྨའི་གླིང་དུ་འགྲོ༔</p>
    </div>
    <div class="nobreak">
      <p class="tib-verse">ཚེས་བཅུ་བྱུང་རེས་བོད་དུ་འོང་ངོ་གསུངས༔</p>
    </div>
    <div class="nobreak">
      <p class="tib-verse">སྙིགས་མའི་སེམས་ཅན་མོས་གདུང་བརྩེ་བ་ཅན༔</p>
    </div>
    <div class="nobreak">
      <p class="tib-verse">འགྲོ་བའི་སྐྱབས་མགོན་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཐུགས་རྗེས་སྤྱན་གྱིས་གཟིགས༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་ཐར་པའི་ལམ་སྣ་དྲོངས༔</p>
    </div>
    <p class="gap"> </p>
    <div class="nobreak">
      <p class="tib-verse">འཆི་མེད་རྡོ་རྗེ་ལྟ་བུའི་གོ་འཕང་བརྙེས༔</p>
    </div>
    <div class="nobreak">
      <p class="tib-verse">ལྷོ་ནུབ་གདུག་པ་སྲིན་པོའི་ཁ་གནོན་མཛད༔</p>
    </div>
    <div class="nobreak">
      <p class="tib-verse">རྒྱལ་བ་གཞན་ལས་ཐུགས་རྗེ་ངོ་མཚར་ཆེ༔</p>
    </div>
    <div class="nobreak">
      <p class="tib-verse">འགྲོ་ཀུན་སྐྱབས་གཅིག་ཨོ་རྒྱན་རིན་པོ་ཆེ༔</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་ཐུགས་རྗེས་སྤྱན་གྱིས་གཟིགས༔</p>
    </div>
    <div class="nobreak">
      <p class="tib-verse">བྱིན་གྱིས་རློབས་ཤིག་ཐར་པའི་ལམ་སྣ་དྲོངས༔</p>
    </div>
    <p class="gap"> </p>
    <div class="nobreak">
      <p class="tib-verse">འདི་ནས་བཟུང་སྟེ་ཐར་པ་མ་ཐོབ་བར༔</p>
    </div>
    <div class="nobreak">
      <p class="tib-verse">རེ་སའི་སྐྱབས་གནས་གཞན་ན་མ་མཆིས་པས༔</p>
    </div>
    <div class="nobreak">
      <p class="tib-verse">ཡེངས་མེད་ཐུགས་རྗེའི་སྤྱན་གྱིས་བདག་ལ་གཟིགས༔</p>
    </div>
    <div class="nobreak">
      <p class="tib-verse">མཆོག་དང་ཐུན་མོང་དངོས་གྲུབ་བདག་ལ་སྩོལ༔</p>
    </div>
    <div class="nobreak">
      <p class="tib-verse">ཀ་དག་རིག་པའི་ངོ་བོ་མཐོང་ནས་ཀྱང་༔</p>
    </div>
    <div class="nobreak">
      <p class="tib-verse">མྱུར་དུ་ཁྱེད་རང་ལྟ་བུར་བྱིན་གྱིས་རློབས༔</p>
    </div>
    <p class="gap"> </p>
    <p class="tib-note">ས་མ་ཡ༔ རྒྱ་རྒྱ་རྒྱ༔</p>
    <p class="gap"> </p>
    <p class="tib-note">ཞེས་གསོལ་འདེབས་ལེའུ་བདུན་མ་བསྡུས་པ་འདི་གུ་རུ་རིན་པོ་ཆེས་བསམ་ཡས་དབུ་རྩེ་ཁམས་གསུམ་ཟངས་ཁང་གླིང་དུ་གཏེར་དུ་སྦས། ཕྱིས་མངའ་བདག་ཉང་རལ་པ་ཅན་གྱིས་གཏེར་ནས་སྤྱན་དྲངས་པའོ།། །།</p>
    <p class="gap"> </p>
  </body>
</html>
