<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །ཨོ་རྒྱན་རིན་པོ་ཆེའི་གསོལ་འདེབས།</h1>
      <p class="gap"> </p>
      <p class="tib-verse">ཕྱོགས་བཅུ་དུས་གསུམ་རྒྱལ་བ་སྲས་བཅས་ཀྱི།    །</p>
    </div>
    <div class="nobreak">
      <p class="tib-verse">མཁྱེན་བརྩེ་ནུས་པ་གཅིག་ཏུ་བསྡུས་པའི་སྐུ།    །</p>
    </div>
    <div class="nobreak">
      <p class="tib-verse">གངས་ལྗོངས་སྐྱབས་གཅིག་ཨོ་རྒྱན་རིན་པོ་ཆེ།    །</p>
    </div>
    <div class="nobreak">
      <p class="tib-verse">བུ་ཡི་འབོད་དོ་ལས་ངན་བདག་འདྲ་བ།    །</p>
    </div>
    <p class="gap"> </p>
    <div class="nobreak">
      <p class="tib-verse">ཀྱེ་མ་ཀྱེ་ཧུད་གུ་རུ་རིན་པོ་ཆེ།    །</p>
    </div>
    <div class="nobreak">
      <p class="tib-verse">ཡེ་ཤེས་དབྱིངས་ནས་འཁོར་བའི་འདམ་ལ་གཟིགས།    །</p>
    </div>
    <div class="nobreak">
      <p class="tib-verse">དུས་ངན་སྙིགས་པའི་གྲལ་དུ་ལྷུང་བ་ཡི།    །</p>
    </div>
    <div class="nobreak">
      <p class="tib-verse">ལས་ངན་སྡིག་ལ་སྤྱོད་པའི་སྐལ་ངན་བདག  །</p>
    </div>
    <div class="nobreak">
      <p class="tib-verse">སྙོམས་ལས་ལེ་ལོའི་བདུད་ཀྱིས་དབང་གྱུར་པས།    །</p>
    </div>
    <div class="nobreak">
      <p class="tib-verse">དམ་ཆོས་སྒྲུབ་སྙམ་ངང་ལ་མི་ཚེ་ཟད།    །</p>
    </div>
    <p class="gap"> </p>
    <div class="nobreak">
      <p class="tib-verse">ཀྱེ་མ་ཀྱེ་མ་མི་རྟག་འཁོར་བའི་ཆོས།    །</p>
    </div>
    <div class="nobreak">
      <p class="tib-verse">ཚེ་འདིའི་བྱ་བ་ནམ་ཡང་ཟིན་པ་མེད།    །</p>
    </div>
    <div class="nobreak">
      <p class="tib-verse">འཁོར་བ་མེ་ཡི་འོབས་དང་འདྲ་བ་ལ།    །</p>
    </div>
    <div class="nobreak">
      <p class="tib-verse">ངེས་འབྱུང་གཏིང་ནས་སྐྱེ་བར་བྱིན་གྱི་རློབས།    །</p>
    </div>
    <p class="gap"> </p>
    <div class="nobreak">
      <p class="tib-verse">གསོལ་བ་འདེབས་སོ་གུ་རུ་རིན་པོ་ཆེ།    །</p>
    </div>
    <div class="nobreak">
      <p class="tib-verse">ཐུགས་རྗེའི་ལྕགས་ཀྱུས་བདག་སོགས་འཁོར་བ་ལས།    །</p>
    </div>
    <div class="nobreak">
      <p class="tib-verse">མྱུར་དུ་དྲོངས་ཤིག་གུ་རུ་རིན་པོ་ཆེ།    །</p>
    </div>
    <div class="nobreak">
      <p class="tib-verse">པདྨ་འོད་ཀྱི་ཞིང་དེར་དྲང་དུ་གསོལ།    །</p>
    </div>
    <p class="gap"> </p>
    <div class="nobreak">
      <p class="tib-verse">མཚན་ལྡན་བླ་མ་མཉེས་པ་གསུམ་གྱིས་བསྟེན།    །</p>
    </div>
    <div class="nobreak">
      <p class="tib-verse">མདོ་རྒྱུད་གདམས་ངག་ཆོས་ཀྱི་བདུད་རྩི་མནོས།    །</p>
    </div>
    <div class="nobreak">
      <p class="tib-verse">བྱང་ཆུབ་སྒྲུབ་ལ་བསྙེལ་བ་མེད་པ་དང་།    །</p>
    </div>
    <p class="gap"> </p>
    <div class="nobreak">
      <p class="tib-verse">མ་ཧཱ་གུ་རུ་རྡོ་རྗེ་དྲག་རྩལ་གྱི།    །</p>
    </div>
    <div class="nobreak">
      <p class="tib-verse">ཐུགས་རྗེ་ནུས་པའི་མཐུ་རྩལ་རབ་ཕྱུང་ནས།    །</p>
    </div>
    <div class="nobreak">
      <p class="tib-verse">ཕྱི་ནང་གསང་བའི་བར་ཆད་དབྱིངས་སུ་སྒྲོལ།    །</p>
    </div>
    <div class="nobreak">
      <p class="tib-verse">མཆོག་ཐུན་དངོས་གྲུབ་སྩོལ་ཅིག་ཨོ་རྒྱན་རྗེ།    །</p>
    </div>
    <p class="gap"> </p>
    <div class="nobreak">
      <p class="tib-verse">གཅིག་པུ་དབེན་པའི་རི་ལ་སྡོད་ཚུགས་ཤིང་།    །</p>
    </div>
    <div class="nobreak">
      <p class="tib-verse">ཟབ་གསང་ལམ་གྱི་ཉམས་ལེན་མཐར་ཕྱིན་ནས།    །</p>
    </div>
    <div class="nobreak">
      <p class="tib-verse">གཞི་དབྱིངས་པད་འབྱུང་ཀུན་བཟང་གདོད་མའི་མགོན།    །</p>
    </div>
    <div class="nobreak">
      <p class="tib-verse">ཚེ་འདི་ཉིད་ལ་མངོན་དུ་བྱེད་པ་དང་།    །</p>
    </div>
    <div class="nobreak">
      <p class="tib-verse">ཟག་མེད་འཇའ་ལུས་རྡོ་རྗེའི་སྐུ་འགྲུབ་ནས།    །</p>
    </div>
    <div class="nobreak">
      <p class="tib-verse">འཁོར་བ་ཇི་སྲིད་གནས་པ་དེ་སྲིད་དུ།    །</p>
    </div>
    <div class="nobreak">
      <p class="tib-verse">གཞན་ལ་ཕན་པ་རྟག་ཏུ་སྒྲུབ་གྱུར་ཅིག  །</p>
    </div>
    <p class="gap"> </p>
    <p class="tib-note">ཅེས་པའང་ཤུགས་འབྱུང་དད་པས་ཀུན་ནས་སློང་ཏེ་ཨོ་རྒྱན་རྗེའི་བསྟན་ཞབས་སུ་སྐྱེས་པ་གཞོན་ནུ་དྷརྨ་མ་ཏིས་ས་ལུག་ཟླ་ ༨ ཚེས་ ༢༦ ལའོ།    །</p>
    <p class="gap"> </p>
  </body>
</html>
