<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༁ྃ༔ ༔བླ་མའི་ཐུགས་སྒྲུབ་ཡིད་བཞིན་ནོར་བུ་ལས༔ གསོལ་འདེབས་བསམ་པ་ལྷུན་གྲུབ་བཞུགས་སོ༔</h1>
      <p class="gap"> </p>
      <p class="tib-verse">ཨེ་མ་ཧོ༔ ནུབ་ཕྱོགས་བདེ་བ་ཅན་གྱི་ཞིང་ཁམས་སུ༔</p>
    </div>
    <div class="nobreak">
      <p class="tib-verse">སྣང་བ་མཐའ་ཡས་ཐུགས་རྗེའི་བྱིན་རླབས་གཡོས༔</p>
    </div>
    <div class="nobreak">
      <p class="tib-verse">སྤྲུལ་སྐུ་པདྨ་འབྱུང་གནས་བྱིན་བརླབས་ཏེ༔</p>
    </div>
    <div class="nobreak">
      <p class="tib-verse">འཛམ་བུའི་གླིང་དུ་འགྲོ་བའི་དོན་ལ་བྱོན༔</p>
    </div>
    <div class="nobreak">
      <p class="tib-verse">འགྲོ་དོན་རྒྱུན་ཆད་མེད་པའི་ཐུགས་རྗེ་ཅན༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <div class="nobreak">
      <p class="tib-verse">རྒྱལ་པོ་ཁྲི་སྲོང་ལྡེའུ་བཙན་མན་ཆད་ནས༔</p>
    </div>
    <div class="nobreak">
      <p class="tib-verse">ཆོས་རྒྱལ་གདུང་བརྒྱུད་མཐའ་ལ་མ་སྟོངས་བར༔</p>
    </div>
    <div class="nobreak">
      <p class="tib-verse">དུས་གསུམ་རྒྱུན་ཆད་མེད་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">བོད་ཀྱི་ཆོས་སྐྱོང་རྒྱལ་པོའི་གཉེན་གཅིག་པུ༔</p>
    </div>
    <div class="nobreak">
      <p class="tib-verse">རྒྱལ་པོ་ཆོས་སྤྱོད་སྐྱོང་བའི་ཐུགས་རྗེ་ཅན༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <div class="nobreak">
      <p class="tib-verse">སྐུ་ནི་ལྷོ་ནུབ་སྲིན་པོའི་ཁ་གནོན་མཛད༔</p>
    </div>
    <div class="nobreak">
      <p class="tib-verse">ཐུགས་རྗེས་བོད་ཀྱི་སེམས་ཅན་ཡོངས་ལ་གཟིགས༔</p>
    </div>
    <div class="nobreak">
      <p class="tib-verse">མ་རིག་ལོག་པའི་སེམས་ཅན་འདྲེན་པའི་དཔལ༔</p>
    </div>
    <div class="nobreak">
      <p class="tib-verse">ཉོན་མོངས་གདུལ་དཀའི་སེམས་ཅན་ཐབས་ཀྱིས་འདུལ༔</p>
    </div>
    <div class="nobreak">
      <p class="tib-verse">བརྩེ་གདུང་རྒྱུན་ཆད་མེད་པའི་ཐུགས་རྗེ་ཅན༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <div class="nobreak">
      <p class="tib-verse">དུས་ངན་སྙིགས་མའི་མཐའ་ལ་ཐུག་པའི་ཚེ༔</p>
    </div>
    <div class="nobreak">
      <p class="tib-verse">ནངས་རེ་དགོངས་རེ་བོད་ཀྱི་དོན་ལ་བྱོན༔</p>
    </div>
    <div class="nobreak">
      <p class="tib-verse">ཉི་ཟེར་འཆར་སྡུད་མདངས་ལ་ཆིབས་ཏེ་བྱོན༔</p>
    </div>
    <div class="nobreak">
      <p class="tib-verse">ཡར་ངོ་ཚེས་བཅུ་དག་ལ་དངོས་སུ་བྱོན༔</p>
    </div>
    <div class="nobreak">
      <p class="tib-verse">འགྲོ་དོན་སྟོབས་ཆེན་མཛད་པའི་ཐུགས་རྗེ་ཅན༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <div class="nobreak">
      <p class="tib-verse">ལྔ་བརྒྱའི་ཐ་མ་རྩོད་དུས་སྙིགས་མ་ལ༔</p>
    </div>
    <div class="nobreak">
      <p class="tib-verse">སེམས་ཅན་ཐམས་ཅད་ཉོན་མོངས་དུག་ལྔ་རགས༔</p>
    </div>
    <div class="nobreak">
      <p class="tib-verse">ཉོན་མོངས་དུག་ལྔ་རང་རྒྱུད་སྤྱོད་པའི་ཚེ༔</p>
    </div>
    <div class="nobreak">
      <p class="tib-verse">དེ་འདྲའི་དུས་ན་བདག་འདྲའི་ཐུགས་རྗེས་སྐྱོབས༔</p>
    </div>
    <div class="nobreak">
      <p class="tib-verse">དད་ལྡན་མཐོ་རིས་འདྲེན་པའི་ཐུགས་རྗེ་ཅན༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">ཧོར་སོག་འཇིགས་པའི་དམག་གིས་མཐའ་བསྐོར་ནས༔</p>
    </div>
    <div class="nobreak">
      <p class="tib-verse">ཆོས་འཁོར་གཉན་པོ་འཇིག་ལ་ཐུག་པའི་ཚེ༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་ལྷ་སྲིན་སྡེ་བརྒྱད་འཁོར་དང་བཅས༔</p>
    </div>
    <div class="nobreak">
      <p class="tib-verse">ཧོར་སོག་དམག་དཔུང་བཟློག་པར་ཐེ་ཚོམ་མེད༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">སེམས་ཅན་སྒྱུ་ལུས་འཇིག་པའི་ནད་བྱུང་ཚེ༔</p>
    </div>
    <div class="nobreak">
      <p class="tib-verse">མི་བཟོད་སྡུག་བསྔལ་ནད་ཀྱིས་ཉེན་པ་ན༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་སྨན་གྱི་བླ་དང་དབྱེར་མེད་པས༔</p>
    </div>
    <div class="nobreak">
      <p class="tib-verse">ཚེ་ཟད་མ་ཡིན་བར་ཆད་ངེས་པར་སེལ༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">འབྱུང་བ་དགྲར་ལངས་ས་བཅུད་ཉམས་པའི་ཚེ༔</p>
    </div>
    <div class="nobreak">
      <p class="tib-verse">སེམས་ཅན་མུ་གེའི་ནད་ཀྱིས་ཉེན་པ་ན༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་མཁའ་འགྲོ་ནོར་ལྷའི་ཚོགས་དང་བཅས༔</p>
    </div>
    <div class="nobreak">
      <p class="tib-verse">དབུལ་ཕོངས་བཀྲེས་སྐོམ་སེལ་བར་ཐེ་ཚོམ་མེད༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">ལས་ཅན་འགྲོ་བའི་དོན་དུ་གཏེར་འདོན་ན༔</p>
    </div>
    <div class="nobreak">
      <p class="tib-verse">དམ་ཚིག་ཟོལ་ཟོག་མེད་པའི་དཔའ་གདིང་གིས༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་ཡི་དམ་ལྷ་དང་དབྱེར་མེད་པས༔</p>
    </div>
    <div class="nobreak">
      <p class="tib-verse">ཕ་ནོར་བུ་ཡིས་ལོན་པར་ཐེ་ཚོམ་མེད༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">སྦས་ཡུལ་ནགས་ཁྲོད་དབེན་ས་སྙོགས་པའི་ཚེ༔</p>
    </div>
    <div class="nobreak">
      <p class="tib-verse">ཁ་ཆར་བུ་ཡུག་འཚུབས་ཤིང་ལམ་འགགས་ན༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་གཞི་བདག་གཉན་པོའི་འཁོར་དང་བཅས༔</p>
    </div>
    <div class="nobreak">
      <p class="tib-verse">ཆོས་མཛད་ལམ་སྣ་འདྲེན་པར་ཐེ་ཚོམ་མེད༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">སྟག་གཟིག་དོམ་དྲེད་དུག་སྦྲུལ་མཆེ་བ་ཅན༔</p>
    </div>
    <div class="nobreak">
      <p class="tib-verse">འབྲོག་ཆེན་འཇིགས་པའི་འཕྲང་ལ་འགྲིམ་པའི་ཚེ༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་དཔའ་བོ་གིང་དང་སྲུང་མར་བཅས༔</p>
    </div>
    <div class="nobreak">
      <p class="tib-verse">གདུག་པའི་སེམས་ཅན་སྐྲོད་པར་ཐེ་ཚོམ་མེད༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">ས་ཆུ་མེ་རླུང་འབྱུང་བའི་བར་ཆད་ཀྱིས༔</p>
    </div>
    <div class="nobreak">
      <p class="tib-verse">སྒྱུ་ལུས་གཡར་པོ་འཇིག་ལ་ཐུག་པའི་ཚེ༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་འབྱུང་བ་བཞི་ཡི་ལྷ་མོར་བཅས༔</p>
    </div>
    <div class="nobreak">
      <p class="tib-verse">འབྱུང་བ་རང་སར་ཞི་བར་ཐེ་ཚོམ་མེད༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">ལམ་སྲང་འཇིགས་པའི་འཕྲང་ལ་འགྲིམ་པའི་ཚེ༔</p>
    </div>
    <div class="nobreak">
      <p class="tib-verse">བསད་ཁྱེར་ཇག་པ་ཆོམ་པོས་ཉེན་པ་ན༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་ཕྱག་རྒྱ་བཞི་ཡི་དགོངས་པར་ལྡན༔</p>
    </div>
    <div class="nobreak">
      <p class="tib-verse">ཙཽ་ར་མི་རྒོད་རྔམ་སེམས་བརླག་པར་བྱེད༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">གང་ཞིག་གཤེད་མའི་དམག་གིས་མཐའ་བསྐོར་ནས༔</p>
    </div>
    <div class="nobreak">
      <p class="tib-verse">མཚོན་ཆ་རྣོན་པོས་འདེབས་ཤིང་ཉེན་པ་ན༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་རྡོ་རྗེའི་གུར་དང་ལྡན་པ་ཡིས༔</p>
    </div>
    <div class="nobreak">
      <p class="tib-verse">གཤེད་མ་བྲེད་ཅིང་མཚོན་ཆ་འཐོར་བར་འགྱུར༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">ནམ་ཞིག་ཚེ་ཟད་འཆི་བའི་དུས་བྱུང་ཚེ༔</p>
    </div>
    <div class="nobreak">
      <p class="tib-verse">གནད་གཅོད་སྡུག་བསྔལ་འདུ་འཕྲོད་ཉེན་པ་ན༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་སྣང་བ་མཐའ་ཡས་སྤྲུལ་པ་སྟེ༔</p>
    </div>
    <div class="nobreak">
      <p class="tib-verse">བདེ་བ་ཅན་གྱི་ཞིང་དུ་ངེས་པར་སྐྱེ༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">སྒྱུ་ལུས་གཡར་པོ་ཞིག་པའི་བར་དོ་རུ༔</p>
    </div>
    <div class="nobreak">
      <p class="tib-verse">འཁྲུལ་སྣང་ཉིང་འཁྲུལ་སྡུག་བསྔལ་ཉེན་པ་ན༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་དུས་གསུམ་མཁྱེན་པའི་ཐུགས་རྗེ་ཡིས༔</p>
    </div>
    <div class="nobreak">
      <p class="tib-verse">འཁྲུལ་སྣང་རང་སར་གྲོལ་བར་ཐེ་ཚོམ་མེད༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">གཞན་ཡང་ལས་དང་རྐྱེན་གྱི་དབང་གྱུར་ཏེ༔</p>
    </div>
    <div class="nobreak">
      <p class="tib-verse">འཁྲུལ་སྣང་དངོས་པོར་ཞེན་ཅིང་སྡུག་བསྔལ་ན༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་བདེ་ཆེན་རྒྱལ་པོའི་ངོ་བོ་སྟེ༔</p>
    </div>
    <div class="nobreak">
      <p class="tib-verse">སྡུག་བསྔལ་འཁྲུལ་པ་རྩད་ནས་གཞིག་པར་བྱེད༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <div class="nobreak">
      <p class="tib-verse">འགྲོ་དྲུག་སྡུག་བསྔལ་ཆེན་པོས་ཉེན་པ་དང་༔</p>
    </div>
    <div class="nobreak">
      <p class="tib-verse">ཁྱད་པར་བོད་ཀྱི་རྗེ་འབངས་སྡུག་བསྔལ་ན༔</p>
    </div>
    <div class="nobreak">
      <p class="tib-verse">དད་གུས་མོས་པའི་གདུང་ཤུགས་དྲག་པོ་ཡིས༔</p>
    </div>
    <div class="nobreak">
      <p class="tib-verse">ཡིད་གཉིས་ཐེ་ཚོམ་མེད་པར་གསོལ་བ་འདེབས༔</p>
    </div>
    <div class="nobreak">
      <p class="tib-verse">གུ་རུ་ཐུགས་རྗེས་འཕོ་འགྱུར་མེད་པར་གཟིགས༔</p>
    </div>
    <div class="nobreak">
      <p class="tib-verse">ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔</p>
    </div>
    <div class="nobreak">
      <p class="tib-verse">བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔</p>
    </div>
    <p class="gap"> </p>
    <p class="tib-note">ཞེས་པའང་རྩོད་བྲལ་དུས་བབ་ཀྱི་སྤྲུལ་པའི་གཏེར་སྟོན་ཆེན་པོ་ཨོ་རྒྱན་མཆོག་གྱུར་བདེ་ཆེན་གླིང་པས་མདོ་ཁམས་ནོར་བུ་སྤུན་གསུམ་གྱི་བྲག་རིན་ཆེན་འབར་བའི་མགུལ་ནས་སྤྱན་དྲངས་པའི་བླ་མའི་ཐུགས་སྒྲུབ་ཡིད་བཞིན་ནོར་བུའི་ཞལ་གདམས་མན་ངག་བཅུ་གསུམ་ལས་ཕྱི་གསོལ་འདེབས་ཀྱི་ཚུལ་དུ་སྒྲུབ་པ་ལས་ཁོལ་དུ་ཕྱུང་བ་སྟེ།</p>
    <p class="tib-note">འདིས་ཀྱང་རིས་སུ་མ་ཆད་པའི་བསྟན་གྲོའི་ཕན་བདེའི་འདོད་རྒུ་ལྷུན་གྱིས་གྲུབ་པའི་རྒྱུར་གྱུར་ཅིག མངྒ་ལཾ།། །།</p>
    <p class="gap"> </p>
  </body>
</html>
