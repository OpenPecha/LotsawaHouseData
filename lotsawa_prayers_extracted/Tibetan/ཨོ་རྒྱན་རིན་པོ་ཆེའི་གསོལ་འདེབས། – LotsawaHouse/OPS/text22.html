<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །གུ་རུའི་གསོལ་འདེབས་བར་ཆད་ཀུན་སེལ་བསམ་དོན་མྱུར་འགྲུབ་བཞུགས། །</h1>
      <p class="gap"> </p>
      <p class="tib-verse">ཨེ་མ་ཧོཿ</p>
    </div>
    <div class="nobreak">
      <p class="tib-verse">སངས་རྒྱས་ཀུན་གྱི་ཐུགས་རྗེ་གཅིག་བསྡུས་པ། །</p>
    </div>
    <div class="nobreak">
      <p class="tib-verse">བསླུ་མེད་གཏན་གྱི་སྐྱབས་གཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">གསོལ་འདེབས་བུ་ལ་བརྩེ་བས་མྱུར་དགོངས་ཏེ། །</p>
    </div>
    <div class="nobreak">
      <p class="tib-verse">བྱིན་རླབས་དབང་དང་དངོས་གྲུབ་དུས་འདིར་སྩོལ། །</p>
    </div>
    <p class="gap"> </p>
    <div class="nobreak">
      <p class="tib-verse">ཁྱེད་ཀྱི་རྣམ་ཐར་ཡོན་ཏན་བཀའ་དྲིན་ཚད། །</p>
    </div>
    <div class="nobreak">
      <p class="tib-verse">སངས་རྒྱས་གཞན་ལས་ལྷག་པ་ཤེས་མོད་ཀྱང༌། །</p>
    </div>
    <div class="nobreak">
      <p class="tib-verse">སྐྱིད་པའི་སྐབས་སུ་གུ་རུ་ཁྱེད་མ་དྲན། །</p>
    </div>
    <div class="nobreak">
      <p class="tib-verse">གསོལ་བ་བཏབ་ཀྱང་ཁ་ཁྱེར་ཙམ་དུ་ཐལ། །</p>
    </div>
    <p class="gap"> </p>
    <div class="nobreak">
      <p class="tib-verse">ད་དུས་སྙིགས་མ་ལྔ་བདོའི་རྒུད་པས་གཙེས། །</p>
    </div>
    <div class="nobreak">
      <p class="tib-verse">མི་འདོད་སྡུག་བསྔལ་ཐོག་བབས་བྱུང་བ་ན། །</p>
    </div>
    <div class="nobreak">
      <p class="tib-verse">མགོན་ཁྱོད་སྙིང་ཁུང་རུས་པའི་གཏིང་ནས་དྲན། །</p>
    </div>
    <div class="nobreak">
      <p class="tib-verse">གདུང་ཡུས་འོ་དོད་འབོད་འདིར་བརྩེ་བས་དགོངས། །</p>
    </div>
    <p class="gap"> </p>
    <div class="nobreak">
      <p class="tib-verse">ས་གཡོ་མེ་དགྲ་རླུང་ཐན་ཆུ་ལོག་སོགས། །</p>
    </div>
    <div class="nobreak">
      <p class="tib-verse">འབྱུང་འཁྲུགས་ཕྱི་ཡི་བར་ཆད་ཕྱི་རུ་སོལ། །</p>
    </div>
    <div class="nobreak">
      <p class="tib-verse">ཚ་གྲང་རླུང་མཁྲིས་བད་ཀན་ལྡན་འདུས་ནད། །</p>
    </div>
    <div class="nobreak">
      <p class="tib-verse">འདུ་འཁྲུགས་ནང་གི་བར་ཆད་ནང་དུ་སོལ། །</p>
    </div>
    <div class="nobreak">
      <p class="tib-verse">དུག་ལྔ་རང་རྒྱུད་ཆགས་སྡང་རེ་དོགས་བདུད། །</p>
    </div>
    <div class="nobreak">
      <p class="tib-verse">སེམས་འཁྲུགས་གསང་བའི་བར་ཆད་དབྱིངས་སུ་སོལ། །</p>
    </div>
    <p class="gap"> </p>
    <div class="nobreak">
      <p class="tib-verse">འཛམ་གླིང་སྐྱེ་འགྲོ་སྡུག་བསྔལ་མཚོ་བརྡོལ་ཚེ། །</p>
    </div>
    <div class="nobreak">
      <p class="tib-verse">ཞི་བདེར་དབུགས་དབྱུང་མཛོད་ཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">མཐའ་དབུས་དམག་གི་མཚོན་ཁ་ལྡང་བ་ན། །</p>
    </div>
    <div class="nobreak">
      <p class="tib-verse">དུས་འཁྲུགས་དམག་དཔུང་ཟློག་ཅིག་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">གྲིབ་གདོན་ནད་ཡམས་གདུག་པས་མནར་བ་ན། །</p>
    </div>
    <div class="nobreak">
      <p class="tib-verse">ནད་གདོན་རྩད་ནས་ཆོད་ཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">སྣོད་བཅུད་གཡང་ཉམས་དབུལ་ཕོངས་སྡུག་བསྔལ་ཚེ། །</p>
    </div>
    <div class="nobreak">
      <p class="tib-verse">ཟས་ནོར་གཏེར་ཁ་ཕྱེས་ཤིག་པདྨ་འབྱུང། །</p>
    </div>
    <p class="gap"> </p>
    <div class="nobreak">
      <p class="tib-verse">ཆོས་ནོར་དམ་རྫས་འགྲོ་དོན་དུས་བབས་ཚེ། །</p>
    </div>
    <div class="nobreak">
      <p class="tib-verse">ཕ་ནོར་བུ་ལ་སྤྲོད་ཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">སྦས་ཡུལ་དབེན་གནས་རི་སུལ་འགྲིམས་པའི་ཚེ། །</p>
    </div>
    <div class="nobreak">
      <p class="tib-verse">མཐུན་པའི་ལམ་སྣ་དྲོངས་ཤིག་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">མ་རུང་གཅན་གཟན་གཏུམ་པོས་གཙེས་གྱུར་ན། །</p>
    </div>
    <div class="nobreak">
      <p class="tib-verse">གདུག་པའི་སེམས་ཅན་སྐྲོད་ཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">འབྱུང་བཞི་གཡོ་བས་སྒྱུ་ལུས་འཇིག་ཉེའི་ཚེ། །</p>
    </div>
    <div class="nobreak">
      <p class="tib-verse">འབྱུང་བ་རང་སར་ཞི་མཛོད་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">མི་རྒོད་ཇག་རྐུན་ཆོམ་པོས་འཚེ་བ་ན། །</p>
    </div>
    <div class="nobreak">
      <p class="tib-verse">གདུག་ཅན་རྔམས་སེམས་བརླག་མཛོད་པདྨ་འབྱུང༌། །</p>
    </div>
    <div class="nobreak">
      <p class="tib-verse">སྡང་དགྲ་གཤེད་མའི་མཚོན་ཆས་གཟིར་བ་ན། །</p>
    </div>
    <div class="nobreak">
      <p class="tib-verse">རྡོ་རྗེའི་གུར་དུ་ཚུད་ཅིག་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">ནམ་ཞིག་ཚེ་ཟད་འཆི་བའི་དུས་བབས་ཚེ། །</p>
    </div>
    <div class="nobreak">
      <p class="tib-verse">བདེ་ཆེན་ཞིང་དུ་དྲོངས་ཤིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">བར་དོ་འཁྲུལ་སྣང་སྡུག་བསྔལ་འཆར་བའི་ཚེ། །</p>
    </div>
    <div class="nobreak">
      <p class="tib-verse">འཁྲུལ་པ་རང་གྲོལ་ཐོངས་ཤིག་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">སྲིད་པ་ལས་ཀྱི་འཁོར་ལོར་ཁ་འཆོལ་ཚེ། །</p>
    </div>
    <div class="nobreak">
      <p class="tib-verse">ཐར་པའི་ལམ་སྟོན་མཛོད་ཅིག་པདྨ་འབྱུང༌། །</p>
    </div>
    <div class="nobreak">
      <p class="tib-verse">འདི་དང་ཕྱི་མ་བར་དོའི་སྐབས་ཀུན་ཏུ། །</p>
    </div>
    <div class="nobreak">
      <p class="tib-verse">རེ་ས་ཁྱེད་ལས་མེད་དོ་པདྨ་འབྱུང༌། །</p>
    </div>
    <p class="gap"> </p>
    <div class="nobreak">
      <p class="tib-verse">མདོར་ན་མོས་ལྡན་བདག་གི་སྙིང་དབུས་སུ། །</p>
    </div>
    <div class="nobreak">
      <p class="tib-verse">ཁྱོད་ཞབས་པདྨོ་མི་འབྲལ་རྟག་བཀོད་དེ། །</p>
    </div>
    <div class="nobreak">
      <p class="tib-verse">མ་དག་འཁྲུལ་པའི་སྡུག་བསྔལ་ཀུན་བྱང་ནས། །</p>
    </div>
    <div class="nobreak">
      <p class="tib-verse">གཏན་བདེའི་བཙན་ས་ཟིན་པར་བྱིན་གྱིས་རློབས། །</p>
    </div>
    <p class="gap"> </p>
    <p class="tib-note">ཞེས་པའང་ཕྱི་ནང་གི་རྐྱེན་དུ་མས་ལུས་སེམས་གཙེས་པའི་སྐབས་ཤིག་ན་འདོད་དོན་གསོལ་བ་འདེབས་པ་པོ་ནི་འཇིགས་བྲལ་ཡེ་ཤེས་རྡོ་རྗེ་སྟེ། འདིས་ཀྱང་འབྲེལ་ཚད་ཕྱི་ནང་གི་བར་ཆད་ཞི་ནས་བསམ་དོན་ཡིད་བཞིན་དུ་འགྲུབ་པའི་རྒྱུར་གྱུར་ཅིག །</p>
    <p class="gap"> </p>
  </body>
</html>
