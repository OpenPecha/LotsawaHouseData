<?xml version='1.0' encoding='UTF-8'?>
<html xmlns="http://www.w3.org/1999/xhtml">
  <head>
    <meta content="text/html; charset=utf-8" http-equiv="Content-Type" />
    <link href="epub.css" media="all" rel="stylesheet" type="text/css" />
    <link href="epub-tib.css" media="all" rel="stylesheet" type="text/css" />
    <title>ཨོ་རྒྱན་རིན་པོ་ཆེའི་གསོལ་འདེབས། – LotsawaHouse</title>
  </head>
  <body>
    <div class="nobreak">
      <h1 class="tib">༄༅། །གུ་རུ་བདེ་བ་ཆེན་པོ་ལ་གསོལ་འདེབས་འཁྲུལ་སྣང་ཀུན་སེལ་ཞེས་བྱ་བ་བཞུགས་སོ།    །</h1>
      <p class="gap"> </p>
      <p class="tib-verse">ཨེ་མ་ཧོ།</p>
    </div>
    <div class="nobreak">
      <p class="tib-verse">ངོ་བོ་བློ་འདས་འོད་གསལ་ཆོས་ཀྱི་སྐུ།    །</p>
    </div>
    <div class="nobreak">
      <p class="tib-verse">རང་བཞིན་མ་འགགས་གསལ་སྣང་ལོངས་སྤྱོད་རྫོགས།    །</p>
    </div>
    <div class="nobreak">
      <p class="tib-verse">ཐུགས་རྗེའི་རིག་རྩལ་གང་འདུལ་སྤྲུལ་པའི་སྐུ།    །</p>
    </div>
    <div class="nobreak">
      <p class="tib-verse">སྐུ་གསུམ་དབྱེར་མེད་བླ་མ་པདྨ་འབྱུང་།    །</p>
    </div>
    <div class="nobreak">
      <p class="tib-verse">དཀྱིལ་འཁོར་རྒྱ་མཚོའི་ཁྱབ་བདག་བདེ་བ་ཆེ།    །</p>
    </div>
    <div class="nobreak">
      <p class="tib-verse">མ་ཧཱ་གུ་རུ་པདྨ་སཾ་བྷ་ཝར།    །</p>
    </div>
    <div class="nobreak">
      <p class="tib-verse">གསོལ་བ་འདེབས་སོ་བྱིན་རླབས་དབང་བསྐུར་སྩོལ།    །</p>
    </div>
    <p class="gap"> </p>
    <div class="nobreak">
      <p class="tib-verse">འཆི་མེད་རྡོ་རྗེའི་སྐུ་བརྙེས་མཚོ་སྐྱེས་རྗེ།    །</p>
    </div>
    <div class="nobreak">
      <p class="tib-verse">སྐུ་ལྔ་མཚན་བརྒྱད་རྣམ་འཕྲུལ་བཅུ་གཉིས་སོགས།    །</p>
    </div>
    <div class="nobreak">
      <p class="tib-verse">བསམ་ཡས་ཞི་དང་ཁྲོ་བོའི་རོལ་གར་སྟོན།    །</p>
    </div>
    <div class="nobreak">
      <p class="tib-verse">གནས་གསུམ་མཁའ་འགྲོ་རྒྱ་མཚོའི་མིང་པོ་ཆེ།    །</p>
    </div>
    <div class="nobreak">
      <p class="tib-verse">བདག་གི་སྐྱབས་གཅིག་གུ་རུ་པདྨ་རྗེ།    །</p>
    </div>
    <div class="nobreak">
      <p class="tib-verse">བུ་ཡི་གདུང་དབྱངས་ཉམས་ཐག་འདིར་གཟིགས་ལ།    །</p>
    </div>
    <div class="nobreak">
      <p class="tib-verse">ཐུགས་རྗེས་གཟིགས་ཤིག་ཨོ་རྒྱན་རིན་པོ་ཆེ།    །</p>
    </div>
    <div class="nobreak">
      <p class="tib-verse">བོད་འབངས་སྐྱོབས་པའི་གཉེན་གཅིག་ཁྱོད་ཉིད་ལ།    །</p>
    </div>
    <div class="nobreak">
      <p class="tib-verse">ཁྱོད་ཀྱི་ཐུགས་རྗེས་ཡལ་བར་འདོར་བཟོད་དམ།    །</p>
    </div>
    <p class="gap"> </p>
    <div class="nobreak">
      <p class="tib-verse">འབྱུང་བ་གཡོ་འཁྲུགས་ནད་མཚོན་མུ་གེ་སོགས།    །</p>
    </div>
    <div class="nobreak">
      <p class="tib-verse">སྡུག་བསྔལ་དུ་མས་འགྲོ་རྣམས་མནར་ལ་གཟིགས།    །</p>
    </div>
    <div class="nobreak">
      <p class="tib-verse">བདུད་རིགས་འབྱུང་པོའི་ཆུ་གཏེར་རབ་འཁྲུགས་པས།    །</p>
    </div>
    <div class="nobreak">
      <p class="tib-verse">བསྟན་འཛིན་སྐྱེས་བུ་རྣམས་ནི་ཞིང་གཞན་གཤེགས།    །</p>
    </div>
    <div class="nobreak">
      <p class="tib-verse">ལུང་རྟོགས་བཤད་སྒྲུབ་བསྟན་པ་མར་ལ་འགྲིབ།    །</p>
    </div>
    <div class="nobreak">
      <p class="tib-verse">ལྷ་མིན་ཆར་སྤྲིན་ནག་པོ་མཁའ་ལ་གཏིབ།    །</p>
    </div>
    <div class="nobreak">
      <p class="tib-verse">ལོག་རྟོག་ལྕེ་འཁྱུག་སྡིག་པའི་ན་བུན་འཐིབ།    །</p>
    </div>
    <div class="nobreak">
      <p class="tib-verse">ལྟ་ངན་འབྲུག་སྒྲ་སྒྲོགས་ཤིང་ལས་ངན་གྱི།    །</p>
    </div>
    <div class="nobreak">
      <p class="tib-verse">ཐོག་སེར་འབེབས་པས་བསྟན་འགྲོའི་བདེ་སྐྱིད་བཅོམ།    །</p>
    </div>
    <p class="gap"> </p>
    <div class="nobreak">
      <p class="tib-verse">འདི་འདྲའི་དུས་ན་གུ་རུའི་ཐུགས་རྗེ་ཡི།    །</p>
    </div>
    <div class="nobreak">
      <p class="tib-verse">འཐོར་རླུང་དྲག་པོས་བདུད་ཀྱི་ཆུ་འཛིན་གཏོར།    །</p>
    </div>
    <div class="nobreak">
      <p class="tib-verse">ཀ་དག་ཆོས་སྐུའི་མཁའ་དབྱིངས་ཡངས་པོའི་རྫོགས།    །</p>
    </div>
    <div class="nobreak">
      <p class="tib-verse">བཤད་སྒྲུབ་ཉི་ཟླ་ཟུང་གཅིག་སྣང་བར་མཛོད།    །</p>
    </div>
    <div class="nobreak">
      <p class="tib-verse">བསྟན་དང་བསྟན་འཛིན་དབུ་འཕང་མཐོ་བ་དང་།    །</p>
    </div>
    <div class="nobreak">
      <p class="tib-verse">ཕྱོགས་ལས་རྣམ་པར་རྒྱལ་བའི་དངོས་གྲུབ་སྩོལ།    །</p>
    </div>
    <p class="gap"> </p>
    <div class="nobreak">
      <p class="tib-verse">བུ་ཡི་སྐྱབས་གནས་གུ་རུ་རིན་པོ་ཆེར།    །</p>
    </div>
    <div class="nobreak">
      <p class="tib-verse">རྩེ་གཅིག་མོས་གུས་གདུང་བས་གསོལ་འདེབས་ན།    །</p>
    </div>
    <div class="nobreak">
      <p class="tib-verse">ཕ་ཡི་ཐུགས་རྗེའི་ཕྱག་གིས་མ་བཏང་ཀྱེ།    །</p>
    </div>
    <div class="nobreak">
      <p class="tib-verse">བྱིན་རློབས་དབང་བསྐུར་མཆོག་ཐུན་དངོས་གྲུབ་སྩོལ།    །</p>
    </div>
    <div class="nobreak">
      <p class="tib-verse">ཉམས་རྟོགས་རིག་པའི་རྩལ་ཆེན་སྤར་བ་དང་།    །</p>
    </div>
    <div class="nobreak">
      <p class="tib-verse">གུ་རུ་རྗེ་དང་རྣམ་དབྱེར་མེད་པར་ཤོག  །</p>
    </div>
    <p class="gap"> </p>
    <div class="nobreak">
      <p class="tib-verse">འདི་ནས་ཚེ་འཕོས་རྔ་ཡབ་དཔལ་གྱི་རིར།    །</p>
    </div>
    <div class="nobreak">
      <p class="tib-verse">པདྨ་འོད་ཀྱི་ཕོ་བྲང་ཆེན་པོ་དེར།    །</p>
    </div>
    <div class="nobreak">
      <p class="tib-verse">རིག་འཛིན་མཁའ་འགྲོའི་ཚོགས་དང་དགྱེས་རྒུར་སྤྱོད།    །</p>
    </div>
    <div class="nobreak">
      <p class="tib-verse">ལྷན་ཅིག་ཐེག་ཆེན་ཆོས་ལ་སྤྱོད་པ་དང་།    །</p>
    </div>
    <div class="nobreak">
      <p class="tib-verse">ཚོམ་བུ་གཅིག་ཏུ་མངོན་པར་བྱང་ཆུབ་ཤོག  །</p>
    </div>
    <p class="gap"> </p>
    <p class="tib-note">ཅེས་པའང་ས་འབྲུག་ཟླ་ཚེས་ལ་ཆོས་ཀྱི་བློ་གྲོས་པས་པདྨ་ཤེལ་ཕུག་གི་གུ་རུ་བདེ་བ་ཆེན་པོའི་སྣང་བརྙན་ཡེ་ཤེས་པ་མངོན་སུམ་བཞུགས་པའི་མདུན་རྩེ་གཅིག་གསོལ་བ་བཏབ་པ་འདིས་ཀྱང་ཨོ་རྒྱན་ཆོས་ཀྱི་རྒྱལ་པོས་ཚེ་རབས་ཀུན་ཏུ་རྗེས་སུ་འཛིན་པའི་རྒྱུར་གྱུར་ཅིག  །སརྦ་མངྒ་ལཾ།  ཤུ་བྷཾ།།    །།</p>
    <p class="gap"> </p>
  </body>
</html>
