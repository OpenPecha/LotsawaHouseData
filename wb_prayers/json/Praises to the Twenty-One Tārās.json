{
  "source": "lotsawahouse",
  "source_url": "https://www.lotsawahouse.org/words-of-the-buddha/twenty-one-tara-praise",
  "copyright": "https://creativecommons.org/licenses/by-nc/4.0/",
  "title": {
    "bo": "༄༅། །སྒྲོལ་མ་ལ་ཕྱག་འཚལ་ཉི་ཤུ་རྩ་གཅིག་གིས་བསྟོད་པ་ཕན་ཡོན་དང་བཅས་པ།",
    "en": "The Excellent Benefits of the Praise"
  },
  "text": [
    {
      "bo": "ཨོཾ་རྗེ་བཙུན་མ་འཕགས་མ་སྒྲོལ་མ་ལ་ཕྱག་འཚལ་ལོ། །",
      "en": "Oṃ. Homage to the noble lady Tārā!",
      "en-trans": "om jetsünma pakma drolma la chaktsal lo"
    },
    {
      "bo": "ཕྱག་འཚལ་ཏཱ་རེ་མྱུར་མ་དཔའ་མོ། །",
      "en": "Homage to Tārā, swift and valiant,",
      "en-trans": "chaktsal taré nyurma pamo"
    },
    {
      "bo": "ཏུཏྟཱ་ར་ཡིས་འཇིགས་པ་སེལ་མ། །",
      "en": "Homage to Tuttārā, who banishes fear,",
      "en-trans": "tuttara yi jikpa selma"
    },
    {
      "bo": "ཏུ་རེས་དོན་ཀུན་སྦྱིན་པས་སྒྲོལ་མ། །",
      "en": "Homage to Turā, who fulfils every need,",
      "en-trans": "turé dön kün jinpé drolma"
    },
    {
      "bo": "སྭཱ་ཧཱའི་ཡི་གེ་ཁྱོད་ལ་འདུད་དོ། །",
      "en": "Withsvāhāwe offer you honor and praise!1",
      "en-trans": "sa hé yigé khyö la dü do"
    },
    {
      "bo": "ཕྱག་འཚལ་སྒྲོལ་མ་མྱུར་མ་དཔའ་མོ། །",
      "en": "Homage to Tārā, swift and valiant,",
      "en-trans": "chaktsal drolma nyurma pamo"
    },
    {
      "bo": "སྤྱན་ནི་སྐད་ཅིག་གློག་དང་འདྲ་མ། །",
      "en": "Whose glance flashes like flares of lightning;",
      "en-trans": "chen ni kechik lok dang dra ma"
    },
    {
      "bo": "འཇིག་རྟེན་གསུམ་མགོན་ཆུ་སྐྱེས་ཞལ་གྱི། །",
      "en": "Born on the heart of a blossoming lotus",
      "en-trans": "jikten sum gön chukyé zhal gyi"
    },
    {
      "bo": "གེ་སར་བྱེ་བ་ལས་ནི་བྱུང་མ། །",
      "en": "That rose from the tears of the Triple World’s Lord. (1)",
      "en-trans": "gesar jewa lé ni jung ma"
    },
    {
      "bo": "ཕྱག་འཚལ་སྟོན་ཀའི་ཟླ་བ་ཀུན་ཏུ། །",
      "en": "Homage to the one whose countenance is",
      "en-trans": "chaktsal tönké dawa küntu"
    },
    {
      "bo": "གང་བ་བརྒྱ་ནི་བརྩེགས་པའི་ཞལ་མ། །",
      "en": "A hundred full moons gathered in autumn,",
      "en-trans": "gangwa gya ni tsekpé zhal ma"
    },
    {
      "bo": "སྐར་མ་སྟོང་ཕྲག་ཚོགས་པ་རྣམས་ཀྱི། །",
      "en": "Smiling and glowing with brilliant radiance,",
      "en-trans": "karma tongtrak tsokpa nam kyi"
    },
    {
      "bo": "རབ་ཏུ་ཕྱེ་བའི་འོད་རབ་འབར་མ། །",
      "en": "Like a thousand stars clustered, ablaze. (2)",
      "en-trans": "rabtu chewé ö rab bar ma"
    },
    {
      "bo": "ཕྱག་འཚལ་སེར་སྔོ་ཆུ་ནས་སྐྱེས་ཀྱི། །",
      "en": "Homage, golden lady, whose lotus-hand",
      "en-trans": "chaktsal ser ngo chu né kyé kyi"
    },
    {
      "bo": "པདྨས་ཕྱག་ནི་རྣམ་པར་བརྒྱན་མ། །",
      "en": "Is graced with a blue water-born flower.",
      "en-trans": "pemé chak ni nampar gyen ma"
    },
    {
      "bo": "སྦྱིན་པ་བརྩོན་འགྲུས་དཀའ་ཐུབ་ཞི་བ། །",
      "en": "You embody generosity, diligence, endurance,",
      "en-trans": "jinpa tsöndrü katub zhiwa"
    },
    {
      "bo": "བཟོད་པ་བསམ་གཏན་སྤྱོད་ཡུལ་ཉིད་མ། །",
      "en": "Serenity, patience and meditation. (3)",
      "en-trans": "zöpa samten chöyul nyi ma"
    },
    {
      "bo": "ཕྱག་འཚལ་དེ་བཞིན་གཤེགས་པའི་གཙུག་ཏོར། །",
      "en": "Homage to the one whose victories are endless,",
      "en-trans": "chaktsal dezhin shekpé tsuktor"
    },
    {
      "bo": "མཐའ་ཡས་རྣམ་པར་རྒྱལ་བ་སྤྱོད་མ། །",
      "en": "Jewel on the great Tathāgata’s crown.",
      "en-trans": "tayé nampar gyalwa chö ma"
    },
    {
      "bo": "མ་ལུས་ཕ་རོལ་ཕྱིན་པ་ཐོབ་པའི། །",
      "en": "You are well served by the heirs of the Victors,",
      "en-trans": "malü parol chinpa tobpé"
    },
    {
      "bo": "རྒྱལ་བའི་སྲས་ཀྱིས་ཤིན་ཏུ་བསྟེན་མ། །",
      "en": "Those who’ve accomplished all the perfections. (4)",
      "en-trans": "gyalwé sé kyi shintu ten ma"
    },
    {
      "bo": "ཕྱག་འཚལ་ཏུཏྟཱ་ར་ཧཱུྂ་ཡི་གེ །",
      "en": "Homage to the one who, withtuttāraandhūṃ,",
      "en-trans": "chaktsal tuttara hung yigé"
    },
    {
      "bo": "འདོད་དང་ཕྱོགས་དང་ནམ་མཁའ་གང་མ། །",
      "en": "Fills desire realms unto the ends of space.",
      "en-trans": "dö dang chok dang namkha gang ma"
    },
    {
      "bo": "འཇིག་རྟེན་བདུན་པོ་ཞབས་ཀྱིས་མནན་ཏེ། །",
      "en": "You trample underfoot the seven worlds,",
      "en-trans": "jikten dünpo zhab kyi nen té"
    },
    {
      "bo": "ལུས་པ་མེད་པར་འགུགས་པར་ནུས་མ། །",
      "en": "And have the strength to summon all. (5)",
      "en-trans": "lüpa mepar gukpar nü ma"
    },
    {
      "bo": "ཕྱག་འཚལ་བརྒྱ་བྱིན་མེ་ལྷ་ཚངས་པ། །",
      "en": "Homage to the one, praised by Indra,",
      "en-trans": "chaktsal gyajin melha tsangpa"
    },
    {
      "bo": "རླུང་ལྷ་སྣ་ཚོགས་དབང་ཕྱུག་མཆོད་མ། །",
      "en": "Agni, Brahmā, Maruts,2and Śiva.",
      "en-trans": "lunglha natsok wangchuk chö ma"
    },
    {
      "bo": "འབྱུང་པོ་རོ་ལངས་དྲི་ཟ་རྣམས་དང་། །",
      "en": "All the hosts of bhūtas, vetālas,",
      "en-trans": "jungpo rolang driza nam dang"
    },
    {
      "bo": "གནོད་སྦྱིན་ཚོགས་ཀྱིས་མདུན་ནས་བསྟོད་མ། །",
      "en": "Gandharvas and yakṣas pay tribute to you. (6)",
      "en-trans": "nöjin tsok kyi dün né tö ma"
    },
    {
      "bo": "ཕྱག་འཚལ་ཏྲཊ་ཅེས་བྱ་དང་ཕཊ་ཀྱིས། །",
      "en": "Homage to the one who, withtraṭandphaṭ,",
      "en-trans": "chaktsal tré cheja dang pé kyi"
    },
    {
      "bo": "ཕ་རོལ་འཕྲུལ་འཁོར་རབ་ཏུ་འཇོམས་མ། །",
      "en": "Crushes the enemies’yantras3to dust.",
      "en-trans": "parol trulkhor rabtu jom ma"
    },
    {
      "bo": "གཡས་བསྐུམ་གཡོན་བརྐྱང་ཞབས་ཀྱིས་མནན་ཏེ། །",
      "en": "With right leg bent in and left leg extended,",
      "en-trans": "yé kum yön kyang zhab kyi nen té"
    },
    {
      "bo": "མེ་འབར་འཁྲུག་པ་ཤིན་ཏུ་འབར་མ། །",
      "en": "Shining you tread amidst a turbulent blaze. (7)",
      "en-trans": "mebar trukpa shintu bar ma"
    },
    {
      "bo": "ཕྱག་འཚལ་ཏུ་རེ་འཇིགས་པ་ཆེན་པོས། །",
      "en": "Homage to Ture, the fearsome lady,",
      "en-trans": "chaktsal turé jikpa chenpö"
    },
    {
      "bo": "བདུད་ཀྱི་དཔའ་བོ་རྣམ་པར་འཇོམས་མ། །",
      "en": "Destroyer of the most powerful demons.",
      "en-trans": "dü kyi pawo nampar jom ma"
    },
    {
      "bo": "ཆུ་སྐྱེས་ཞལ་ནི་ཁྲོ་གཉེར་ལྡན་མཛད། །",
      "en": "With a lotus-face and a deep-furrowed brow,",
      "en-trans": "chukyé zhal ni tronyer den dzé"
    },
    {
      "bo": "དགྲ་བོ་ཐམས་ཅད་མ་ལུས་གསོད་མ། །",
      "en": "You are the slayer of each and every foe. (8)",
      "en-trans": "drawo tamché malü sö ma"
    },
    {
      "bo": "ཕྱག་འཚལ་དཀོན་མཆོག་གསུམ་མཚོན་ཕྱག་རྒྱའི། །",
      "en": "Homage to the one whose fingers grace",
      "en-trans": "chaktsal könchok sum tsön chakgyé"
    },
    {
      "bo": "སོར་མོས་ཐུགས་ཀར་རྣམ་པར་བརྒྱན་མ། །",
      "en": "Her heart and display the Three Jewelsmudrā.",
      "en-trans": "sormö tukkar nampar gyen ma"
    },
    {
      "bo": "མ་ལུས་ཕྱོགས་ཀྱི་འཁོར་ལོས་བརྒྱན་པའི། །",
      "en": "You’re graced by wheels adorning every direction,",
      "en-trans": "malü chok kyi khorlö gyenpé"
    },
    {
      "bo": "རང་གི་འོད་ཀྱི་ཚོགས་རྣམས་འཁྲུག་མ། །",
      "en": "With dazzling radiance that overwhelms all.4(9)",
      "en-trans": "rang gi ö kyi tsok nam truk ma"
    },
    {
      "bo": "ཕྱག་འཚལ་རབ་ཏུ་དགའ་བ་བརྗིད་པའི། །",
      "en": "Homage to the one, supremely joyous,",
      "en-trans": "chaktsal rabtu gawa jipé"
    },
    {
      "bo": "དབུ་རྒྱན་འོད་ཀྱི་ཕྲེང་བ་སྤེལ་མ། །",
      "en": "Whose splendorous crown spreads garlands of light.",
      "en-trans": "ugyen ö kyi trengwa pelma"
    },
    {
      "bo": "བཞད་པ་རབ་བཞད་ཏུཏྟཱ་ར་ཡིས། །",
      "en": "Smiling and laughing, withtuttāre",
      "en-trans": "zhepa rab zhé tuttara yi"
    },
    {
      "bo": "བདུད་དང་འཇིག་རྟེན་དབང་དུ་མཛད་མ། །",
      "en": "You bring demons and worlds under control. (10)",
      "en-trans": "dü dang jikten wang du dzé ma"
    },
    {
      "bo": "ཕྱག་འཚལ་ས་གཞི་སྐྱོང་བའི་ཚོགས་རྣམས། །",
      "en": "Homage to the one who can summon",
      "en-trans": "chaktsal sa zhi kyongwé tsok nam"
    },
    {
      "bo": "ཐམས་ཅད་འགུགས་པར་ནུས་པ་ཉིད་མ། །",
      "en": "The hosts of earthly guardians.",
      "en-trans": "tamché gukpar nüpa nyi ma"
    },
    {
      "bo": "ཁྲོ་གཉེར་གཡོ་བའི་ཡི་གེ་ཧཱུྂ་གིས། །",
      "en": "Your frown it quivers, and the syllablehūṃ",
      "en-trans": "tronyer yowé yigé hung gi"
    },
    {
      "bo": "ཕོངས་པ་ཐམས་ཅད་རྣམ་པར་སྒྲོལ་མ། །",
      "en": "Delivers us all from every misfortune. (11)",
      "en-trans": "pongpa tamché nampar drolma"
    },
    {
      "bo": "ཕྱག་འཚལ་ཟླ་བའི་དུམ་བུའི་དབུ་རྒྱན། །",
      "en": "Homage to the one, so brightly adorned,",
      "en-trans": "chaktsal dawé dumbü ugyen"
    },
    {
      "bo": "བརྒྱན་པ་ཐམས་ཅད་ཤིན་ཏུ་འབར་མ། །",
      "en": "Who has a sliver of moon for a crown,5",
      "en-trans": "gyenpa tamché shintu bar ma"
    },
    {
      "bo": "རལ་པའི་ཁྲོད་ན་འོད་དཔག་མེད་ལས། །",
      "en": "Your locks are graced by Amitābha,",
      "en-trans": "ralpé trö na öpakmé lé"
    },
    {
      "bo": "རྟག་པར་ཤིན་ཏུ་འོད་རབ་མཛད་མ། །",
      "en": "Whose gleaming rays stream forever forth. (12)",
      "en-trans": "takpar shintu ö rab dzé ma"
    },
    {
      "bo": "ཕྱག་འཚལ་བསྐལ་པ་ཐ་མའི་མེ་ལྟར། །",
      "en": "Homage to the one in a blazing halo",
      "en-trans": "chaktsal kalpa tamé mé tar"
    },
    {
      "bo": "འབར་བའི་ཕྲེང་བའི་དབུས་ན་གནས་མ། །",
      "en": "Of flames, all-consuming, apocalyptic—",
      "en-trans": "barwé trengwé ü na né ma"
    },
    {
      "bo": "གཡས་བརྐྱང་གཡོན་བསྐུམ་ཀུན་ནས་བསྐོར་དགའི། །",
      "en": "Your right leg stretched out and left leg bent inward,",
      "en-trans": "yé kyang yön kum künné kor gé"
    },
    {
      "bo": "དགྲ་ཡི་དཔུང་ནི་རྣམ་པར་འཇོམས་མ། །",
      "en": "The whirl of enemies blissfully crushing. (13)",
      "en-trans": "dra yi pung ni nampar jom ma"
    },
    {
      "bo": "ཕྱག་འཚལ་ས་གཞིའི་ངོས་ལ་ཕྱག་གི །",
      "en": "Homage to the one who strikes the ground",
      "en-trans": "chaktsal sa zhi ngö la chak gi"
    },
    {
      "bo": "མཐིལ་གྱིས་བསྣུན་ཅིང་ཞབས་ཀྱིས་བརྡུང་མ། །",
      "en": "With her palms and stamps her feet—",
      "en-trans": "til gyi nün ching zhab kyi dung ma"
    },
    {
      "bo": "ཁྲོ་གཉེར་ཅན་མཛད་ཡི་གེ་ཧཱུྂ་གིས། །",
      "en": "Your brow deeply furrowed, withhūṃyou smash",
      "en-trans": "tronyer chen dzé yigé hung gi"
    },
    {
      "bo": "རིམ་པ་བདུན་པོ་རྣམས་ནི་འགེམས་མ། །",
      "en": "The seven netherworlds to nothing but dust. (14)",
      "en-trans": "rimpa dünpo nam ni gem ma"
    },
    {
      "bo": "ཕྱག་འཚལ་བདེ་མ་དགེ་མ་ཞི་མ། །",
      "en": "Homage to the one, blissful, gracious and tranquil,",
      "en-trans": "chaktsal dé ma gé ma zhi ma"
    },
    {
      "bo": "མྱ་ངན་འདས་ཞི་སྤྱོད་ཡུལ་ཉིད་མ། །",
      "en": "Whose domain is the peace of nirvāṇa.",
      "en-trans": "nya ngen dé zhi chöyul nyi ma"
    },
    {
      "bo": "སྭཱ་ཧཱ་ཨོཾ་དང་ཡང་དག་ལྡན་པས། །",
      "en": "Withoṃandsvāhāin perfect union,",
      "en-trans": "soha om dang yangdak denpé"
    },
    {
      "bo": "སྡིག་པ་ཆེན་པོ་འཇོམས་པ་ཉིད་མ། །",
      "en": "You destroy every terrible evil. (15)",
      "en-trans": "dikpa chenpo jompa nyi ma"
    },
    {
      "bo": "ཕྱག་འཚལ་ཀུན་ནས་བསྐོར་རབ་དགའ་བའི། །",
      "en": "Homage to the one, immersed in rapture,",
      "en-trans": "chaktsal künné kor rabga bé"
    },
    {
      "bo": "དགྲ་ཡི་ལུས་ནི་རབ་ཏུ་འགེམས་མ། །",
      "en": "Who shatters the bodies of all foes.",
      "en-trans": "dra yi lü ni rabtu gem ma"
    },
    {
      "bo": "ཡི་གེ་བཅུ་པའི་ངག་ནི་བཀོད་པའི། །",
      "en": "You manifest from the wisdom-syllablehūṃ,6",
      "en-trans": "yigé chupé ngak ni köpé"
    },
    {
      "bo": "རིག་པ་ཧཱུྂ་ལས་སྒྲོལ་མ་ཉིད་མ། །",
      "en": "And display each of your mantra’s ten syllables. (16)",
      "en-trans": "rigpa hung lé drölma nyi ma"
    },
    {
      "bo": "ཕྱག་འཚལ་ཏུ་རེའི་ཞབས་ནི་བརྡབས་པས། །",
      "en": "Homage to Ture, her feet stomping boldly,",
      "en-trans": "chaktsal turé zhab ni dabpé"
    },
    {
      "bo": "ཧཱུྂ་གི་རྣམ་པའི་ས་བོན་ཉིད་མ། །",
      "en": "Formed from the seed of the syllablehūṃ.",
      "en-trans": "hung gi nampé sabön nyi ma"
    },
    {
      "bo": "རི་རབ་མནྡ་ར་དང་འབིགས་བྱེད། །",
      "en": "The mountains of Meru, Mandara and Vindhya,",
      "en-trans": "rirab mendara dang bikjé"
    },
    {
      "bo": "འཇིག་རྟེན་གསུམ་རྣམས་གཡོ་བ་ཉིད་མ། །",
      "en": "And all the three worlds, you cause them to quake. (17)",
      "en-trans": "jikten sum nam yowa nyi ma"
    },
    {
      "bo": "ཕྱག་འཚལ་ལྷ་ཡི་མཚོ་ཡི་རྣམ་པའི། །",
      "en": "Homage to the one, who holds in her hand",
      "en-trans": "chaktsal lha yi tso yi nampé"
    },
    {
      "bo": "རི་དྭགས་རྟགས་ཅན་ཕྱག་ན་བསྣམས་མ། །",
      "en": "A deer-marked moon7like a divine lake.",
      "en-trans": "ridak takchen chak na nam ma"
    },
    {
      "bo": "ཏཱ་ར་གཉིས་བརྗོད་ཕཊ་ཀྱི་ཡི་གེས། །",
      "en": "Withtāratwice and then withphaṭ,",
      "en-trans": "tara nyi jö pé kyi yigé"
    },
    {
      "bo": "དུག་རྣམས་མ་ལུས་པར་ནི་སེལ་མ། །",
      "en": "You totally cleanse all of the poisons. (18)",
      "en-trans": "duk nam malüpar ni selma"
    },
    {
      "bo": "ཕྱག་འཚལ་ལྷ་ཡི་ཚོགས་རྣམས་རྒྱལ་པོ། །",
      "en": "Homage to the one, who is honored by kings",
      "en-trans": "chaktsal lha yi tsok nam gyalpo"
    },
    {
      "bo": "ལྷ་དང་མིའམ་ཅི་ཡིས་བསྟེན་མ། །",
      "en": "Of hosts divine, gods and kiṃnaras;8",
      "en-trans": "lha dang mi'amchi yi ten ma"
    },
    {
      "bo": "ཀུན་ནས་གོ་ཆ་དགའ་བ་བརྗིད་ཀྱིས། །",
      "en": "Clad in your armour of joy and splendour,",
      "en-trans": "künné gocha gawa ji kyi"
    },
    {
      "bo": "རྩོད་དང་རྨི་ལམ་ངན་པ་སེལ་མ། །",
      "en": "You clear away nightmares, soothe away strife. (19)",
      "en-trans": "tsö dang milam ngenpa selma"
    },
    {
      "bo": "ཕྱག་འཚལ་ཉི་མ་ཟླ་བ་རྒྱས་པའི། །",
      "en": "Homage to the one whose eyes shine with lustre,",
      "en-trans": "chaktsal nyima dawa gyepé"
    },
    {
      "bo": "སྤྱན་གཉིས་པོ་ལ་འོད་རབ་གསལ་མ། །",
      "en": "Bright with the fullness of the sun and moon;",
      "en-trans": "chen nyipo la ö rabsal ma"
    },
    {
      "bo": "ཧ་ར་གཉིས་བརྗོད་ཏུཏྟཱ་ར་ཡིས། །",
      "en": "With twice-utteredharaand then withtuttāre",
      "en-trans": "hara nyi jö tuttara yi"
    },
    {
      "bo": "ཤིན་ཏུ་དྲག་པོའི་རིམས་ནད་སེལ་མ། །",
      "en": "You pacify even the cruelest of diseases. (20)",
      "en-trans": "shintu drakpö rimné selma"
    },
    {
      "bo": "ཕྱག་འཚལ་དེ་ཉིད་གསུམ་རྣམས་བཀོད་པས། །",
      "en": "Homage to the one with the power to free,",
      "en-trans": "chaktsal denyi sum nam köpé"
    },
    {
      "bo": "ཞི་བའི་མཐུ་དང་ཡང་དག་ལྡན་མ། །",
      "en": "Who puts forth the realities as a set of three.",
      "en-trans": "zhiwé tu dang yangdak den ma"
    },
    {
      "bo": "གདོན་དང་རོ་ལངས་གནོད་སྦྱིན་ཚོགས་རྣམས། །",
      "en": "Supreme Ture, you completely destroy",
      "en-trans": "dön dang rolang nöjin tsok nam"
    },
    {
      "bo": "འཇོམས་པ་ཏུ་རེ་རབ་མཆོག་ཉིད་མ། །",
      "en": "The hordes of grahas,9vetālas,10and yakṣas.11(21)",
      "en-trans": "jompa turé rab chok nyi ma"
    },
    {
      "bo": "རྩ་བའི་སྔགས་ཀྱི་བསྟོད་པ་འདི་དང་། །",
      "en": "This Praise with the twenty-one verses of homage",
      "en-trans": "tsawé ngak kyi töpa di dang"
    },
    {
      "bo": "ཕྱག་འཚལ་བ་ནི་ཉི་ཤུ་རྩ་གཅིག །",
      "en": "Is itself the root mantra.",
      "en-trans": "chaktsalwa ni nyishu tsa chik"
    },
    {
      "bo": "ལྷ་མོ་ལ་གུས་ཡང་དག་ལྡན་པའི། །",
      "en": "The wise who recite these words in earnest,",
      "en-trans": "lhamo la gü yangdak denpé"
    },
    {
      "bo": "བློ་ལྡན་གང་གིས་རབ་དང་བརྗོད་དེ། །",
      "en": "Filled with genuine devotion for this goddess, (22)",
      "en-trans": "loden gang gi rab dang jö dé"
    },
    {
      "bo": "སྲོད་དང་ཐོ་རངས་ལངས་པར་བྱས་ནས། །",
      "en": "At dusk, and also having risen at dawn,",
      "en-trans": "sö dang torang langpar jé né"
    },
    {
      "bo": "དྲན་པས་མི་འཇིགས་ཐམས་ཅད་རབ་སྟེར། །",
      "en": "With recollection, will be granted fearlessness;",
      "en-trans": "drenpé mi jik tamché rab ter"
    },
    {
      "bo": "སྡིག་པ་ཐམས་ཅད་རབ་ཏུ་ཞི་བྱེད། །",
      "en": "They will utterly eliminate all misdeeds,",
      "en-trans": "dikpa tamché rabtu zhijé"
    },
    {
      "bo": "ངན་འགྲོ་ཐམས་ཅད་འཇོམས་པ་ཉིད་དོ། །",
      "en": "And surmount all evil destinies. (23)",
      "en-trans": "ngendro tamché jompa nyi do"
    },
    {
      "bo": "རྒྱལ་བ་བྱེ་བ་ཕྲག་བདུན་རྣམས་ཀྱིས། །",
      "en": "Seventy million victorious buddhas",
      "en-trans": "gyalwa jewa trak dün nam kyi"
    },
    {
      "bo": "མྱུར་དུ་དབང་ནི་བསྐུར་བར་འགྱུར་ལ། །",
      "en": "Will swiftly confer empowerment upon them,",
      "en-trans": "nyurdu wang ni kurwar gyur la"
    },
    {
      "bo": "འདི་ལས་ཆེ་བ་ཉིད་ནི་ཐོབ་ཅིང༌། །",
      "en": "And they will attain greatness in this world,",
      "en-trans": "di lé chewa nyi ni tob ching"
    },
    {
      "bo": "སངས་རྒྱས་གོ་འཕང་མཐར་ཐུག་དེར་འགྲོ། །",
      "en": "And reach the ultimate state of buddhahood. (24)",
      "en-trans": "sangye gopang tartuk der dro"
    },
    {
      "bo": "དེ་ཡི་དུག་ནི་དྲག་པོ་ཆེན་པོ། །",
      "en": "Even the most powerful and toxic poisons,",
      "en-trans": "dé yi duk ni drakpo chenpo"
    },
    {
      "bo": "བརྟན་གནས་པའམ་གཞན་ཡང་འགྲོ་བ། །",
      "en": "Which derive from plants or living beings,",
      "en-trans": "ten nepa am zhenyang drowa"
    },
    {
      "bo": "ཟོས་པ་དང་ནི་འཐུངས་པ་ཉིད་ཀྱང༌། །",
      "en": "Whether eaten or taken as a draught,",
      "en-trans": "zöpa dang ni tungpa nyi kyang"
    },
    {
      "bo": "དྲན་པས་རབ་ཏུ་སེལ་བ་ཉིད་ཐོབ། །",
      "en": "Will be purged entirely by recalling this praise. (25)",
      "en-trans": "drenpé rabtu selwa nyi tob"
    },
    {
      "bo": "གདོན་དང་རིམས་དང་དུག་གིས་གཟིར་བའི། །",
      "en": "Reciting this two or three or seven times12",
      "en-trans": "dön dang rim dang duk gi zirwé"
    },
    {
      "bo": "སྡུག་བསྔལ་ཚོགས་ནི་རྣམ་པར་སྤངས་ཏེ། །",
      "en": "Will eliminate multitudes of suffering",
      "en-trans": "dukngal tsok ni nampar pang té"
    },
    {
      "bo": "སེམས་ཅན་གཞན་པ་རྣམས་ལ་ཡང་ངོ༌། །",
      "en": "Brought about by spirits, pestilence, and poison—",
      "en-trans": "semchen zhenpa nam la yang ngo"
    },
    {
      "bo": "གཉིས་གསུམ་བདུན་དུ་མངོན་པར་བརྗོད་ན། །",
      "en": "And this applies even to other beings as well. (26)",
      "en-trans": "nyi sum dün du ngönpar jö na"
    },
    {
      "bo": "བུ་འདོད་པས་ནི་བུ་ཐོབ་འགྱུར་ཞིང༌། །",
      "en": "Those who wish for progeny will have them;",
      "en-trans": "bu döpé ni bu tob gyur zhing"
    },
    {
      "bo": "ནོར་འདོད་པས་ནི་ནོར་རྣམས་ཉིད་ཐོབ། །",
      "en": "Those who wish for riches will acquire them;",
      "en-trans": "nor döpé ni nor nam nyi tob"
    },
    {
      "bo": "འདོད་པ་ཐམས་ཅད་ཐོབ་པར་འགྱུར་ལ། །",
      "en": "Each and every wish will hereby be fulfilled,",
      "en-trans": "döpa tamché tobpar gyur la"
    },
    {
      "bo": "བགེགས་རྣམས་མེད་ཅིང་སོ་སོར་འཇོམས་འགྱུར། །",
      "en": "And obstacles, entirely vanquished, will be no more. (27)",
      "en-trans": "gek nam mé ching sosor jom gyur"
    }
  ]
}