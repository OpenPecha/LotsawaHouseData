{
  "source": "lotsawahouse",
  "source_url": "https://www.lotsawahouse.org/indian-masters/arya-shura/short-praise-buddhas-deeds",
  "copyright": "https://creativecommons.org/licenses/by-nc/4.0/",
  "title": {
    "bo": "༄༅། །ཐུབ་པའི་བསྟོད་པ་གང་ཚེ་རྐང་གཉིས་མ། །",
    "en": "Short Praise of the Buddha's Deeds"
  },
  "text": [
    {
      "bo": "གང་ཚེ་རྐང་གཉིས་གཙོ་བོ་ཁྱོད་བལྟམས་ཚེ། །",
      "en": "When you were born, chief among human beings,",
      "en-trans": "gang tsé kang nyi tsowo khyö tam tsé"
    },
    {
      "bo": "ས་ཆེན་འདི་ལ་གོམ་པ་བདུན་བོར་ནས། །",
      "en": "You took seven steps on this earth and said:",
      "en-trans": "sa chen di la gompa dün bor né"
    },
    {
      "bo": "ང་ནི་འཇིག་རྟེན་འདི་ན་མཆོག་ཅེས་གསུངས། །",
      "en": "“In this world I am supreme.”",
      "en-trans": "nga ni jikten di na chok ché sung"
    },
    {
      "bo": "དེ་ཚེ་མཁས་པ་ཁྱོད་ལ་ཕྱག་འཚལ་ལོ། །",
      "en": "To you, O wise one, I pay homage!1",
      "en-trans": "detsé khepa khyö la chaktsal lo"
    },
    {
      "bo": "དང་པོ་དགའ་ལྡན་ལྷ་ཡི་ཡུལ་ནས་བྱོན། །",
      "en": "First, you descended from the heaven of Tuṣita,",
      "en-trans": "dangpo ganden lha yi yul né jön"
    },
    {
      "bo": "རྒྱལ་པོའི་ཁབ་ཏུ་ཡུམ་གྱི་ལྷུམས་སུ་ཞུགས། །",
      "en": "And in the royal home entered your mother’s womb;",
      "en-trans": "gyalpö khab tu yum gyi lhum su zhuk"
    },
    {
      "bo": "ལུམྦི་ནི་ཡི་ཚལ་དུ་ཐུབ་པ་བལྟམས། །",
      "en": "In the grove at Lumbinī, O sage, you were born:",
      "en-trans": "lumbini yi tsal du tubpa tam"
    },
    {
      "bo": "བཅོམ་ལྡན་ལྷ་ཡི་ལྷ་ལ་ཕྱག་འཚལ་ལོ། །",
      "en": "To the victorious ‘god among gods’, I pay homage!",
      "en-trans": "chomden lha yi lha la chaktsal lo"
    },
    {
      "bo": "གཞལ་ཡས་ཁང་དུ་མ་མ་བརྒྱད་བཞིས་མཆོད། །",
      "en": "You were tended by thirty-two nurses at the palace,",
      "en-trans": "zhalyé khang du mama gyé zhi chö"
    },
    {
      "bo": "ཤཱཀྱའི་གྲོང་དུ་གཞོན་ནུས་རོལ་རྩེད་མཛད། །",
      "en": "You spent your youth in sports at the house of the Śākyas;",
      "en-trans": "shakyé drong du zhönnü roltsé dzé"
    },
    {
      "bo": "སེར་སྐྱའི་གནས་སུ་ས་འཚོ་ཁབ་ཏུ་བཞེས། །",
      "en": "At Kapilavastu you took Gopā as your wife:",
      "en-trans": "serkyé né su sa tso khab tu zhé"
    },
    {
      "bo": "སྲིད་གསུམ་མཚུངས་མེད་སྐུ་ལ་ཕྱག་འཚལ་ལོ། །",
      "en": "To you who are unequalled in the three worlds, I pay homage!",
      "en-trans": "si sum tsungmé ku la chaktsal lo"
    },
    {
      "bo": "གྲོང་ཁྱེར་སྒོ་བཞིར་སྐྱོ་བའི་ཚུལ་བསྟན་ནས། །",
      "en": "At the four city gates, you were shown the four kinds of sorrow,",
      "en-trans": "drongkhyer go zhir kyowé tsul ten né"
    },
    {
      "bo": "མཆོད་རྟེན་རྣམ་དག་དྲུང་དུ་དབུ་སྐྲ་བསིལ། །",
      "en": "And cut your own hair in front of the Viśuddha Stūpa;",
      "en-trans": "chörten namdak drung du utra sil"
    },
    {
      "bo": "ནཻ་རཉྫ་ནའི་འགྲམ་དུ་དཀའ་ཐུབ་མཛད། །",
      "en": "On the banks of the Nairañjanā you practised as an ascetic:",
      "en-trans": "nairanjané dram du katub dzé"
    },
    {
      "bo": "སྒྲིབ་གཉིས་སྐྱོན་དང་བྲལ་ལ་ཕྱག་འཚལ་ལོ། །",
      "en": "To you who are free from the faults of the two obscurations, I pay homage!",
      "en-trans": "drib nyi kyön dangdral la chaktsal lo"
    },
    {
      "bo": "རྒྱལ་པོའི་ཁབ་ཏུ་གླང་ཆེན་སྨྱོན་པ་བཏུལ། །",
      "en": "At Rājagṛha you tamed a rogue elephant,",
      "en-trans": "gyalpö khab tu langchen nyönpa tul"
    },
    {
      "bo": "ཡངས་པ་ཅན་དུ་སྤྲེའུས་སྦྲང་རྩི་ཕུལ། །",
      "en": "In Vaiśālī the monkeys offered you honey;",
      "en-trans": "yangpachen du pé'ü drangtsi pul"
    },
    {
      "bo": "མ་ག་དྷ་རུ་ཐུབ་པ་མངོན་སངས་རྒྱས། །",
      "en": "In Magadha, O sage, you realized buddhahood:",
      "en-trans": "magadha ru tubpa ngön sangye"
    },
    {
      "bo": "མཁྱེན་པའི་ཡེ་ཤེས་འབར་ལ་ཕྱག་འཚལ་ལོ། །",
      "en": "To you in whom omniscient wisdom blossomed, I pay homage!",
      "en-trans": "khyenpé yeshe bar la chaktsal lo"
    },
    {
      "bo": "ཝཱ་ར་ཎཱ་སིར་ཆོས་ཀྱི་འཁོར་ལོ་བསྐོར། །",
      "en": "At Vārāṇasī you turned the wheel of Dharma,",
      "en-trans": "varanasir chö kyi khorlo kor"
    },
    {
      "bo": "ཛེ་ཏའི་ཚལ་དུ་ཆོ་འཕྲུལ་ཆེན་པོ་བསྟན། །",
      "en": "And in the Jeta Grove you showed great miracles;",
      "en-trans": "dzeté tsal du chotrul chenpo ten"
    },
    {
      "bo": "རྩྭ་མཆོག་གྲོང་དུ་དགོངས་པ་མྱ་ངན་འདས། །",
      "en": "At Kuśinagara your wisdom mind passed into parinirvāṇa:",
      "en-trans": "tsachok drong du gongpa nya ngen dé"
    },
    {
      "bo": "ཐུགས་ནི་ནམ་མཁའ་འདྲ་ལ་ཕྱག་འཚལ་ལོ། །",
      "en": "To you whose mind is like the sky, I pay homage!",
      "en-trans": "tuk ni namkha dra la chaktsal lo"
    },
    {
      "bo": "འདི་ལྟར་བསྟན་པའི་བདག་པོ་བཅོམ་ལྡན་འདས། །",
      "en": "Through the merit of this brief praise of",
      "en-trans": "ditar tenpé dakpo chomdendé"
    },
    {
      "bo": "མཛད་པའི་ཚུལ་ལ་མདོ་ཙམ་བསྟོད་པ་ཡི། །",
      "en": "The deeds of the Enlightened One, Master of the Teaching,",
      "en-trans": "dzepé tsul la do tsam töpa yi"
    },
    {
      "bo": "དགེ་བས་འགྲོ་བ་ཀུན་གྱི་སྤྱོད་པ་ཡང༌། །",
      "en": "May the actions of all living beings",
      "en-trans": "gewé drowa kün gyi chöpa yang"
    },
    {
      "bo": "བདེ་གཤེགས་ཉིད་ཀྱི་མཛད་དང་མཚུངས་པར་ཤོག  །",
      "en": "Come to equal the acts of the Sugata himself.",
      "en-trans": "deshek nyi kyi dzé dang tsungpar shok"
    }
  ]
}